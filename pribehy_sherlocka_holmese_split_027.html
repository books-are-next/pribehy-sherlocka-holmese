<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XII - Dům „U měděných buků“">
    <meta name="apple-mobile-web-app-capable" content="yes">
    <title>XII - Dům „U měděných buků“</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribehy_sherlocka_holmese_split_026.html">
    <link rel="next" href="./colophon.html">
    <meta name="nb-order" content="25">
    <link rel="self" href="pribehy_sherlocka_holmese_split_027.html">
    <meta name="nb-identifier" content="doyle-pribehy-sherlocka-holmese-34e2884">
    <meta name="nb-role" content="chapter">
  </head>
  <body data-nb-words="8513" data-nb-chars="50351" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="pribehy_sherlocka_holmese_split_003.html">STUDIE V ŠARLATOVÉ</a></li>
        <li><a href="pribehy_sherlocka_holmese_split_004.html">PODPIS ČTYŘ</a></li>
        <li><a href="pribehy_sherlocka_holmese_split_005.html">II - Obeznámení s případem</a></li>
        <li><a href="pribehy_sherlocka_holmese_split_006.html">III - Při hledání řešení</a></li>
        <li><a href="pribehy_sherlocka_holmese_split_007.html">IV – Vyprávění plešatého muže</a></li>
        <li><a href="pribehy_sherlocka_holmese_split_008.html">V – Tragédie v Pondicherry Lodge</a></li>
        <li><a href="pribehy_sherlocka_holmese_split_009.html">VI - Sherlock Holmes podává důkaz</a></li>
        <li><a href="pribehy_sherlocka_holmese_split_010.html">VII - Epizoda se sudem</a></li>
        <li><a href="pribehy_sherlocka_holmese_split_011.html">VIII - Příležitostní malí detektivové z Baker Street</a></li>
        <li><a href="pribehy_sherlocka_holmese_split_012.html">IX - Přetržený řetěz</a></li>
        <li><a href="pribehy_sherlocka_holmese_split_013.html">X – Konec domorodce z ostrovů</a></li>
        <li><a href="pribehy_sherlocka_holmese_split_014.html">XI - Velký poklad z Agry</a></li>
        <li><a href="pribehy_sherlocka_holmese_split_015.html">XII - Podivuhodná historie Jonathana Smalla</a></li>
        <li><a href="pribehy_sherlocka_holmese_split_016.html">DOBRODRUŽSTVÍ&nbsp; SHERLOCKA HOLMESE</a></li>
        <li><a href="pribehy_sherlocka_holmese_split_017.html">II - Spolek ryšavců</a></li>
        <li><a href="pribehy_sherlocka_holmese_split_018.html">III - Případ totožnosti</a></li>
        <li><a href="pribehy_sherlocka_holmese_split_019.html">IV - Záhada Boscombského údolí</a></li>
        <li><a href="pribehy_sherlocka_holmese_split_020.html">V - Pět pomerančových jadérek</a></li>
        <li><a href="pribehy_sherlocka_holmese_split_021.html">VI - Ohyzdný žebrák</a></li>
        <li><a href="pribehy_sherlocka_holmese_split_022.html">VII - Modrá karbunkule</a></li>
        <li><a href="pribehy_sherlocka_holmese_split_023.html">VIII - Strakatý pás</a></li>
        <li><a href="pribehy_sherlocka_holmese_split_024.html">IX - Inženýrův palec</a></li>
        <li><a href="pribehy_sherlocka_holmese_split_025.html">X - Urozený ženich</a></li>
        <li><a href="pribehy_sherlocka_holmese_split_026.html">XI - Berylová korunka</a></li>
        <li><a href="pribehy_sherlocka_holmese_split_027.html">XII - Dům „U měděných buků“</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="27"><span class="idea" data-nb-ref-number="1" id="idea1" data-nb-words="6" data-nb-chars="27">XII - Dům „U měděných buků“</span></h1>
        <section>
          <p class="chunk" data-nb-ref-number="2" data-nb-words="102" data-nb-chars="661"><span class="idea" data-nb-ref-number="2" id="idea2" data-nb-words="102" data-nb-chars="661">„Miluje-li člověk umění pro ně&nbsp;samotné,“ poznamenal Holmes a&nbsp;odhodil Daily Telegraph i&nbsp;s&nbsp;jeho stránkou s&nbsp;inzeráty, „nachází obvykle největší zalíbení v&nbsp;jeho nejprostších a&nbsp;nejnižších projevech. S&nbsp;potěšením pozoruji, Watsone, že&nbsp;jste tu&nbsp;pravdu rovněž pochopil a&nbsp;ve&nbsp;svých záznamech, v&nbsp;nichž jste tak laskavě zachytil a&nbsp;musím říci někdy i&nbsp;přikrášlil naše případy, zdaleka nekladete tolik důrazu na&nbsp;mé&nbsp;přečetné causes célebres a&nbsp;senzační soudy, při nichž jsem vystupoval, jako na&nbsp;nevýznamné události, které samy o&nbsp;sobě byly snad dost všední, ale při nichž se&nbsp;dostatečné uplatnily schopnosti dedukce a&nbsp;logické syntézy, které pokládám za&nbsp;svoji zcela zvláštní doménu.“</span></p>
          <p class="chunk" data-nb-ref-number="3" data-nb-words="14" data-nb-chars="92"><span class="idea" data-nb-ref-number="3" id="idea3" data-nb-words="14" data-nb-chars="92">„A přece jsem za&nbsp;svoje záznamy neustále obvinován ze&nbsp;senzacechtivosti,“ řekl jsem s&nbsp;úsměvem.</span></p>
          <p class="chunk" data-nb-ref-number="4" data-nb-words="76" data-nb-chars="482"><span class="idea" data-nb-ref-number="4" id="idea4" data-nb-words="76" data-nb-chars="482">„Možná že&nbsp;jste udělal chybu,“ poznamenal Holmes a&nbsp;pozvednuv v&nbsp;kleštičkách řeřavý oharek zapálil si&nbsp;jím dlouhou dýmku z&nbsp;třešňového dřeva, kterou si&nbsp;brával místo své hliněné lulky, když se&nbsp;dostal do&nbsp;nálady spíše debatní než přemýšlivé. „Možná že&nbsp;jste opravdu udělal chybu, když jste se&nbsp;pokoušel dodat na&nbsp;barvě a&nbsp;životnosti každému svému postřehu a&nbsp;nesoustředil se&nbsp;čistě na&nbsp;zachycení přísně logických úvah směřujících od&nbsp;příčiny k&nbsp;důsledku, které jsou na&nbsp;celé věci jedině pozoruhodné.“</span></p>
          <p class="chunk" data-nb-ref-number="5" data-nb-words="34" data-nb-chars="226"><span class="idea" data-nb-ref-number="5" id="idea5" data-nb-words="34" data-nb-chars="226">„Myslím, že&nbsp;jsem vás v&nbsp;tomto ohledu ocenil zcela dostatečně,“ poznamenal jsem poněkud suše, neboť mě&nbsp;rozladila Holmesova samolibost, o&nbsp;níž jsem si&nbsp;již několikrát povšiml, že&nbsp;patří k&nbsp;nejvýraznějším stránkám jeho podivné povahy.</span></p>
          <p class="chunk" data-nb-ref-number="6" data-nb-words="71" data-nb-chars="416"><span class="idea" data-nb-ref-number="6" id="idea6" data-nb-words="71" data-nb-chars="416">„Ne, nemluví ze&nbsp;mne sobectví ani domýšlivost,“ řekl odpovídaje, jak už&nbsp;měl ve&nbsp;zvyku, spíše na&nbsp;mé&nbsp;myšlenky než na&nbsp;má&nbsp;slova. „Žádám-li pro své umění plného ocenění, pak je&nbsp;to&nbsp;proto, zeje něčím zcela neosobním — něčím mimo mne. Zločin je&nbsp;zcela běžný. Logika vzácná. Měl byste se&nbsp;proto zabývat daleko více logikou než zločinem. Vy&nbsp;však, místo co&nbsp;byste zpracoval několik přednášek, snížil jste se&nbsp;k&nbsp;sepsání řady povídek.“</span></p>
          <p class="chunk" data-nb-ref-number="7" data-nb-words="99" data-nb-chars="599"><span class="idea" data-nb-ref-number="7" id="idea7" data-nb-words="99" data-nb-chars="599">Bylo to&nbsp;jednoho chladného rána na&nbsp;počátku jara a&nbsp;seděli jsme oba po&nbsp;snídani u&nbsp;krbu v&nbsp;našem starém domě na&nbsp;Baker Street. Mezi řadami šedavě hnědých domů se&nbsp;valila hustá mlha a&nbsp;protější okna vystupovala z&nbsp;jejích těžkých žlutavých kotoučů jak temné beztvaré skvrny. Měli jsme rozsvíceno plynové světlo a&nbsp;to&nbsp;ozařovalo bílý ubrus a&nbsp;obráželo se&nbsp;v&nbsp;porcelánu a&nbsp;kovu, neboť ze&nbsp;stolu ještě nebylo sklizeno. Sherlock Holmes celé ráno mlčel a&nbsp;prohlížel inzertní rubriky jedněch novin po&nbsp;druhých, až&nbsp;se&nbsp;nakonec zřejmě vzdal hledání a&nbsp;v&nbsp;náladě nikterak nejlíbeznější mi&nbsp;začal kázat o&nbsp;mých literárních prohřešcích.</span></p>
          <p class="chunk" data-nb-ref-number="8" data-nb-words="98" data-nb-chars="619"><span class="idea" data-nb-ref-number="8" id="idea8" data-nb-words="98" data-nb-chars="619">„Na druhé straně vás však jen těžko může někdo vinit ze&nbsp;senzacechtivosti,“ poznamenal po&nbsp;jisté odmlce, za&nbsp;níž bafal ze&nbsp;své dlouhé dýmky a&nbsp;hleděl do&nbsp;ohně, „protože ze&nbsp;všech těch případů, o&nbsp;které jste se&nbsp;tak laskavě zajímal, se&nbsp;většina zločinem ani nezabývá, alespoň ne&nbsp;v&nbsp;jeho právním smyslu. Maličkost, v&nbsp;níž jsem se&nbsp;pokoušel pomoci českému králi, neobyčejný zážitek slečny Marie Sutherlandové, problém související s&nbsp;oním ohyzdným žebrákem i&nbsp;nepříjemnost našeho urozeného ženicha, to&nbsp;vše byly záležitosti ležící mimo hranice zákona. Obávám se&nbsp;však, že&nbsp;jste se&nbsp;vyhýbal senzacím a&nbsp;zabředl přitom až&nbsp;do&nbsp;přílišné všednosti.“</span></p>
          <p class="chunk" data-nb-ref-number="9" data-nb-words="16" data-nb-chars="104"><span class="idea" data-nb-ref-number="9" id="idea9" data-nb-words="16" data-nb-chars="104">„Možná že&nbsp;to&nbsp;tak nakonec dopadlo,“ odpověděl jsem, „ale aspoň jsem použil nových a&nbsp;pozoruhodných metod.“</span></p>
          <p class="chunk" data-nb-ref-number="10" data-nb-words="109" data-nb-chars="687"><span class="idea" data-nb-ref-number="10" id="idea10" data-nb-words="109" data-nb-chars="687">„Pchá, milý příteli, copak si&nbsp;myslíte, že&nbsp;veřejnost, ta&nbsp;široká nevšímavá veřejnost, která by&nbsp;sotva poznala tkalce podle zubu a&nbsp;skladatele podle levého palce, dbá něco o&nbsp;jemné odstíny analýzy a&nbsp;dedukce! Těžko vám však mohu vyčítat, píšete-li o&nbsp;všedních maličkostech, neboť dny velkých případů již dávno minuly. Člověk, alespoň člověk zločinný, ztratil již všechnu svou podnikavost a&nbsp;originalitu. A&nbsp;moje malá praxe zřejmě degeneruje na&nbsp;agenturu, která se&nbsp;bude zabývat hledáním ztracených tužek a&nbsp;udělováním rad slečnám z&nbsp;penzionátu. Klesl jsem už&nbsp;asi dočista na&nbsp;dno. Dnes ráno mi&nbsp;došel dopis, který je&nbsp;pro mne znamením nulového bodu. Jen si&nbsp;ho&nbsp;přečtěte!“ Hodil mi&nbsp;přes stůl zmačkané psaní.</span></p>
          <p class="chunk" data-nb-ref-number="11" data-nb-words="16" data-nb-chars="82"><span class="idea" data-nb-ref-number="11" id="idea11" data-nb-words="16" data-nb-chars="82">Mělo v&nbsp;záhlaví adresu na&nbsp;Montague Place a&nbsp;datum z&nbsp;včerejšího večera a&nbsp;stálo v&nbsp;něm:</span></p>
          <p class="chunk" data-nb-ref-number="12" data-nb-words="41" data-nb-chars="249"><span class="idea" data-nb-ref-number="12" id="idea12" data-nb-words="41" data-nb-chars="249">„Milý pane Holmesi, velmi ráda bych se&nbsp;s&nbsp;Vámi poradila, mám-li či&nbsp;nemám přijmout místo guvernantky, které se&nbsp;mi&nbsp;naskytuje. Zastavím se&nbsp;u&nbsp;Vás zítra v&nbsp;půl jedenácté a&nbsp;doufám jen, že&nbsp;Vám to&nbsp;tak vyhovuje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S pozdravem Vaše Violeta Hunterová“</span></p>
          <p class="chunk" data-nb-ref-number="13" data-nb-words="7" data-nb-chars="39"><span class="idea" data-nb-ref-number="13" id="idea13" data-nb-words="7" data-nb-chars="39">„Znáte tu&nbsp;mladou dámu?“ zeptal jsem se.</span></p>
          <p class="chunk" data-nb-ref-number="14" data-nb-words="2" data-nb-chars="11"><span class="idea" data-nb-ref-number="14" id="idea14" data-nb-words="2" data-nb-chars="11">„Vůbec ne.“</span></p>
          <p class="chunk" data-nb-ref-number="15" data-nb-words="4" data-nb-chars="22"><span class="idea" data-nb-ref-number="15" id="idea15" data-nb-words="4" data-nb-chars="22">„Už je&nbsp;půl jedenácté.“</span></p>
          <p class="chunk" data-nb-ref-number="16" data-nb-words="6" data-nb-chars="31"><span class="idea" data-nb-ref-number="16" id="idea16" data-nb-words="6" data-nb-chars="31">„Ano, a&nbsp;také teď určitě zvoní.“</span></p>
          <p class="chunk" data-nb-ref-number="17" data-nb-words="40" data-nb-chars="224"><span class="idea" data-nb-ref-number="17" id="idea17" data-nb-words="40" data-nb-chars="224">„Třeba to&nbsp;bude o&nbsp;moc zajímavější, než si&nbsp;myslíte. Jen si&nbsp;vzpomeňte na&nbsp;případ s&nbsp;modrou karbunkulí, také vypadal zpočátku jak pouhý žert, a&nbsp;vyvinulo se&nbsp;z&nbsp;něj docela vážné pátrání. Možná že&nbsp;to&nbsp;v&nbsp;tomto případě dopadne také tak.“</span></p>
          <p class="chunk" data-nb-ref-number="18" data-nb-words="16" data-nb-chars="102"><span class="idea" data-nb-ref-number="18" id="idea18" data-nb-words="16" data-nb-chars="102">„Doufejme! Ale brzy se&nbsp;ukáže, na&nbsp;čem jsme, neboť nemýlím-li se, naše pisatelka přichází právě osobně.“</span></p>
          <p class="chunk" data-nb-ref-number="19" data-nb-words="38" data-nb-chars="225"><span class="idea" data-nb-ref-number="19" id="idea19" data-nb-words="38" data-nb-chars="225">Sotva domluvil, dveře se&nbsp;otevřely a&nbsp;do&nbsp;pokoje vstoupila mladá dáma. Byla jednoduše, ale pěkně oblečená, obličej měla svěží, bystrý a&nbsp;pihovatý jak vejce kulíka a&nbsp;chování rázné jak žena, která se&nbsp;o&nbsp;sebe musí umět sama postarat.</span></p>
          <p class="chunk" data-nb-ref-number="20" data-nb-words="45" data-nb-chars="258"><span class="idea" data-nb-ref-number="20" id="idea20" data-nb-words="45" data-nb-chars="258">„Jistě mě&nbsp;omluvíte, že&nbsp;vás tak obtěžuji,“ řekla, když přítel povstal, aby ji&nbsp;uvítal. „Zažila jsem však něco prapodivného, a&nbsp;protože nemám rodiče ani příbuzné, s&nbsp;kterými bych se&nbsp;mohla poradit, napadlo mne, že&nbsp;byste byl snad tak hodný a&nbsp;řekl mi, co&nbsp;mám dělat.“</span></p>
          <p class="chunk" data-nb-ref-number="21" data-nb-words="11" data-nb-chars="79"><span class="idea" data-nb-ref-number="21" id="idea21" data-nb-words="11" data-nb-chars="79">„Sedněte si&nbsp;prosím, slečno Hunterová. Rád udělám cokoliv, abych vám posloužil.“</span></p>
          <p class="chunk" data-nb-ref-number="22" data-nb-words="36" data-nb-chars="209"><span class="idea" data-nb-ref-number="22" id="idea22" data-nb-words="36" data-nb-chars="209">Viděl jsem, že&nbsp;chování i&nbsp;slova naší nové klientky na&nbsp;Holmese příznivě zapůsobily. Prohlédl si&nbsp;ji&nbsp;svým zpytavým pohledem a&nbsp;pak se&nbsp;posadil, přivřel víčka a&nbsp;zaklínil si&nbsp;prsty do&nbsp;sebe, aby si&nbsp;vyslechl její příběh.</span></p>
          <p class="chunk" data-nb-ref-number="23" data-nb-words="65" data-nb-chars="386"><span class="idea" data-nb-ref-number="23" id="idea23" data-nb-words="65" data-nb-chars="386">„Pět let jsem pracovala jako guvernantka v&nbsp;rodině plukovníka Spence Munroa,“ začala dívka, „ale před dvěma měsíci byl plukovník povolán do&nbsp;Halifaxu v&nbsp;Nové Scotii a&nbsp;vzal s&nbsp;sebou do&nbsp;Ameriky i&nbsp;děti, takže jsem najednou přišla o&nbsp;místo. Inzerovala jsem a&nbsp;odpovídala na&nbsp;inzeráty, ale marně. Nevelké peníze, které jsem si&nbsp;našetřila, mi&nbsp;už&nbsp;začaly docházet a&nbsp;nevěděla jsem si&nbsp;vůbec rady, co&nbsp;dál.</span></p>
          <p class="chunk" data-nb-ref-number="24" data-nb-words="82" data-nb-chars="508"><span class="idea" data-nb-ref-number="24" id="idea24" data-nb-words="82" data-nb-chars="508">Ve&nbsp;West Endu působí známá Westawayova zprostředkovací kancelář, která obstarává místa vychovatelkám, a&nbsp;tam jsem asi jednou týdně zašla a&nbsp;přeptala se, jestli se&nbsp;nevyskytlo něco, co&nbsp;by&nbsp;se&nbsp;mi&nbsp;mohlo hodit. Westaway se&nbsp;jmenoval vlastně zakladatel firmy, ale teď ji&nbsp;řídí slečna Stoperová. Sedí v&nbsp;maličké kanceláři a&nbsp;dívky, které hledají zaměstnání, musí čekat v&nbsp;předpokoji. Slečna Stoperová si&nbsp;je&nbsp;pak volá jednu po&nbsp;druhé, probírá se&nbsp;svými knihami a&nbsp;hledá, zda by&nbsp;jim mohla nabídnout místo, které by&nbsp;jim vyhovovalo.</span></p>
          <p class="chunk" data-nb-ref-number="25" data-nb-words="68" data-nb-chars="406"><span class="idea" data-nb-ref-number="25" id="idea25" data-nb-words="68" data-nb-chars="406">Když jsem se&nbsp;u&nbsp;ní&nbsp;minulý týden zastavila, zavedli mne jako obvykle do&nbsp;její kanceláře, ale tentokrát nebyla slečna Stoperová sama. Seděl vedle ní&nbsp;fantasticky tlustý pán s&nbsp;usměvavým obličejem a&nbsp;obrovskou těžkou bradou, která mu&nbsp;spadala v&nbsp;několika záhybech až&nbsp;ke&nbsp;krku, na&nbsp;nose měl brýle a&nbsp;se&nbsp;zájmem si&nbsp;prohlížel vstupující dámy. Sotva jsem vešla, úplně poskočil na&nbsp;židli a&nbsp;rychle se&nbsp;otočil k&nbsp;slečně Stoperové.</span></p>
          <p class="chunk" data-nb-ref-number="26" data-nb-words="36" data-nb-chars="202"><span class="idea" data-nb-ref-number="26" id="idea26" data-nb-words="36" data-nb-chars="202">,Tahle mi&nbsp;bude vyhovovat,’ řekl. ,Lepší bych si&nbsp;ani přát nemohl. Ale to&nbsp;je&nbsp;báječné! Báječné!’ Vypadal úplně nadšeně a&nbsp;radostně si&nbsp;mnul ruce. Byl to&nbsp;člověk tak příjemný, že&nbsp;byla radost se&nbsp;na&nbsp;něj podívat.</span></p>
          <p class="chunk" data-nb-ref-number="27" data-nb-words="6" data-nb-chars="38"><span class="idea" data-nb-ref-number="27" id="idea27" data-nb-words="6" data-nb-chars="38">,Hledáte místo, slečno?’ optal se&nbsp;mne.</span></p>
          <p class="chunk" data-nb-ref-number="28" data-nb-words="2" data-nb-chars="12"><span class="idea" data-nb-ref-number="28" id="idea28" data-nb-words="2" data-nb-chars="12">,Ano, pane.’</span></p>
          <p class="chunk" data-nb-ref-number="29" data-nb-words="2" data-nb-chars="19"><span class="idea" data-nb-ref-number="29" id="idea29" data-nb-words="2" data-nb-chars="19">,Jako guvernantka?’</span></p>
          <p class="chunk" data-nb-ref-number="30" data-nb-words="2" data-nb-chars="12"><span class="idea" data-nb-ref-number="30" id="idea30" data-nb-words="2" data-nb-chars="12">,Ano, pane.’</span></p>
          <p class="chunk" data-nb-ref-number="31" data-nb-words="4" data-nb-chars="25"><span class="idea" data-nb-ref-number="31" id="idea31" data-nb-words="4" data-nb-chars="25">,A jaký vyžadujete plat?’</span></p>
          <p class="chunk" data-nb-ref-number="32" data-nb-words="13" data-nb-chars="93"><span class="idea" data-nb-ref-number="32" id="idea32" data-nb-words="13" data-nb-chars="93">,Ve svém posledním zaměstnání u&nbsp;plukovníka Spence Munroa jsem dostávala čtyři libry měsíčně.’</span></p>
          <p class="chunk" data-nb-ref-number="33" data-nb-words="42" data-nb-chars="254"><span class="idea" data-nb-ref-number="33" id="idea33" data-nb-words="42" data-nb-chars="254">,Ale to&nbsp;snad ne, to&nbsp;snad ne! To&nbsp;je&nbsp;přece pakatel — hotový pakatel,’ zvolal a&nbsp;mával tlustýma rukama ve&nbsp;vzduchu, jako by&nbsp;byl doslova unesen vzrušením. ,jak může někdo nabídnout tak ubožáckou částku mladé dámě tak líbezného zjevu a&nbsp;vynikajících schopností?’</span></p>
          <p class="chunk" data-nb-ref-number="34" data-nb-words="20" data-nb-chars="139"><span class="idea" data-nb-ref-number="34" id="idea34" data-nb-words="20" data-nb-chars="139">,Možná že&nbsp;nemám zdaleka takové schopnosti, jak si&nbsp;představujete, pane,’ řekla jsem. ,Ovládám trochu franštinu, němčinu, hudbu a&nbsp;kreslení -’</span></p>
          <p class="chunk" data-nb-ref-number="35" data-nb-words="74" data-nb-chars="447"><span class="idea" data-nb-ref-number="35" id="idea35" data-nb-words="74" data-nb-chars="447">,Ale, ale,’ zvolal, ,o to&nbsp;přece vůbec nejde. Záleží hlavně na&nbsp;tom, jestli dovedete vystupovat a&nbsp;jednat jako dáma. V&nbsp;tom to&nbsp;všechno vězí. Jestli to&nbsp;neumíte, nemůžete ani vychovávat dítě, které možná jednou sehraje významnou roli v&nbsp;dějinách země. A&nbsp;jestli ano, potom nechápu, jak po&nbsp;vás může nějaký gentleman žádat, abyste se&nbsp;tak snížila a&nbsp;spokojila částkou, která nedosahuje ani tří číslic. U&nbsp;mne budete mít, madam, počáteční plat sto liber ročně.’</span></p>
          <p class="chunk" data-nb-ref-number="36" data-nb-words="34" data-nb-chars="211"><span class="idea" data-nb-ref-number="36" id="idea36" data-nb-words="34" data-nb-chars="211">Dovedete si&nbsp;jistě představit, pane Holmesi, že&nbsp;mi&nbsp;v&nbsp;mém zoufalém postavení zněla taková nabídka až&nbsp;neuvěřitelně. Pán si&nbsp;jistě povšiml, jak nevěřícné se&nbsp;tvářím, neboť otevřel jakýsi notes a&nbsp;vyndal z&nbsp;něj bankovku.</span></p>
          <p class="chunk" data-nb-ref-number="37" data-nb-words="42" data-nb-chars="248"><span class="idea" data-nb-ref-number="37" id="idea37" data-nb-words="42" data-nb-chars="248">,Mám rovněž ve&nbsp;zvyku,’ řekl a&nbsp;usmíval se&nbsp;na&nbsp;mě&nbsp;tak přátelsky, že&nbsp;mu&nbsp;oči svítily v&nbsp;bílých záhybech obličeje jako dvě lesklé štěrbiny, ,vyplatit svým mladým dámám poloviční plat předem, aby si&nbsp;mohly uhradit menší výlohy spojené s&nbsp;cestou a&nbsp;oblečením.’</span></p>
          <p class="chunk" data-nb-ref-number="38" data-nb-words="52" data-nb-chars="294"><span class="idea" data-nb-ref-number="38" id="idea38" data-nb-words="52" data-nb-chars="294">Zdálo se&nbsp;mi, že&nbsp;jsem snad ještě nepotkala tak fascinujícího a&nbsp;ohleduplného člověka. Zůstala jsem už&nbsp;dlužná svým obchodníkům a&nbsp;záloha mi&nbsp;přišla nesmírně vhod, ale přece jen se&nbsp;mi&nbsp;na&nbsp;celém tom jednání něco nezdálo, a&nbsp;rozhodla jsem se, že&nbsp;než dám závazné svolení, musím se&nbsp;o&nbsp;své práci dovědět víc.</span></p>
          <p class="chunk" data-nb-ref-number="39" data-nb-words="10" data-nb-chars="57"><span class="idea" data-nb-ref-number="39" id="idea39" data-nb-words="10" data-nb-chars="57">,Smím se&nbsp;vás zeptat, kde bydlíte, pane?’ otázala jsem se.</span></p>
          <p class="chunk" data-nb-ref-number="40" data-nb-words="33" data-nb-chars="198"><span class="idea" data-nb-ref-number="40" id="idea40" data-nb-words="33" data-nb-chars="198">,V Hampském hrabství. Je&nbsp;to&nbsp;kouzelný venkovský kraj. Bydlíme v&nbsp;domě U&nbsp;měděných buků, na&nbsp;pět mil za&nbsp;Winchesterem. Je&nbsp;tam překrásná krajina, má&nbsp;milá mladá dámo, a&nbsp;máme kouzelné staré venkovské sídlo.’</span></p>
          <p class="chunk" data-nb-ref-number="41" data-nb-words="15" data-nb-chars="81"><span class="idea" data-nb-ref-number="41" id="idea41" data-nb-words="15" data-nb-chars="81">,A jaké by&nbsp;byly moje povinnosti, pane? Ráda bych věděla, oč&nbsp;bych se&nbsp;měla starat.’</span></p>
          <p class="chunk" data-nb-ref-number="42" data-nb-words="48" data-nb-chars="272"><span class="idea" data-nb-ref-number="42" id="idea42" data-nb-words="48" data-nb-chars="272">,Jenom o&nbsp;jedno dítě — o&nbsp;roztomilého uličníka, kterému je&nbsp;právě šest let. Kdybyste ho&nbsp;jen viděla, jak dokáže zabíjet střevícem šváby! Prásk, prásk, prásk! Než se&nbsp;nadějete, jsou tři mrtví.’ Opřel se&nbsp;dozadu v&nbsp;křesle a&nbsp;rozesmál se, až&nbsp;se&nbsp;mu&nbsp;oči zase úplně ztratily v&nbsp;obličeji.</span></p>
          <p class="chunk" data-nb-ref-number="43" data-nb-words="22" data-nb-chars="124"><span class="idea" data-nb-ref-number="43" id="idea43" data-nb-words="22" data-nb-chars="124">Trochu mé&nbsp;sice zarazilo, jaké má&nbsp;chlapec záliby, ale otec se&nbsp;smál tak srdečně, až&nbsp;jsem si&nbsp;pomyslela, že&nbsp;možná jenom žertuje.</span></p>
          <p class="chunk" data-nb-ref-number="44" data-nb-words="15" data-nb-chars="78"><span class="idea" data-nb-ref-number="44" id="idea44" data-nb-words="15" data-nb-chars="78">,Mou povinností by&nbsp;tedy bylo starat se&nbsp;jen o&nbsp;to&nbsp;jediné dítě?’ zeptala jsem se.</span></p>
          <p class="chunk" data-nb-ref-number="45" data-nb-words="54" data-nb-chars="313"><span class="idea" data-nb-ref-number="45" id="idea45" data-nb-words="54" data-nb-chars="313">,Ne, ne, má&nbsp;mladá dámo, to&nbsp;by&nbsp;nebyla vaše jediná povinnost, to&nbsp;ne,’ zvolal. ,Dobrý úsudek vám jistě napoví, že&nbsp;bychom na&nbsp;vás občas vyžadovali, abyste vyhověla i&nbsp;drobným příkazům mé&nbsp;paní, ale byly by&nbsp;to&nbsp;ovšem vždycky takové příkazy, které by&nbsp;se&nbsp;žádné dámě nemusely příčit. Nepřišlo by&nbsp;vám to&nbsp;jistě zatěžko, viďte?’</span></p>
          <p class="chunk" data-nb-ref-number="46" data-nb-words="6" data-nb-chars="36"><span class="idea" data-nb-ref-number="46" id="idea46" data-nb-words="6" data-nb-chars="36">,Velmi ráda bych vám byla užitečná.’</span></p>
          <p class="chunk" data-nb-ref-number="47" data-nb-words="50" data-nb-chars="312"><span class="idea" data-nb-ref-number="47" id="idea47" data-nb-words="50" data-nb-chars="312">,Tak vidíte. Třeba pokud jde o&nbsp;oblečení. Víte, my&nbsp;máme svoje libůstky, chápete — takové malé libůstky — i&nbsp;když jinak jsme docela dobrosrdeční. Kdybychom vás třeba požádali, abyste si&nbsp;oblékla nějaké šaty, které bychom vám přinesli, jistě by&nbsp;vám nevadilo uposlechnout a&nbsp;vyhovět nám v&nbsp;tak nepatrném rozmaru, viďte?’</span></p>
          <p class="chunk" data-nb-ref-number="48" data-nb-words="7" data-nb-chars="45"><span class="idea" data-nb-ref-number="48" id="idea48" data-nb-words="7" data-nb-chars="45">,Ne,’ řekla jsem poněkud zaražena jeho slovy.</span></p>
          <p class="chunk" data-nb-ref-number="49" data-nb-words="15" data-nb-chars="88"><span class="idea" data-nb-ref-number="49" id="idea49" data-nb-words="15" data-nb-chars="88">,Anebo kdybychom vám třeba řekli, abyste se&nbsp;posadila tu&nbsp;i&nbsp;onde, neurazila byste se, že?’</span></p>
          <p class="chunk" data-nb-ref-number="50" data-nb-words="2" data-nb-chars="13"><span class="idea" data-nb-ref-number="50" id="idea50" data-nb-words="2" data-nb-chars="13">„Jistěže ne.’</span></p>
          <p class="chunk" data-nb-ref-number="51" data-nb-words="13" data-nb-chars="78"><span class="idea" data-nb-ref-number="51" id="idea51" data-nb-words="13" data-nb-chars="78">,A co&nbsp;kdybychom vás požádali, abyste si&nbsp;ostříhala vlasy, než k&nbsp;nám přijedete?’</span></p>
          <p class="chunk" data-nb-ref-number="52" data-nb-words="39" data-nb-chars="235"><span class="idea" data-nb-ref-number="52" id="idea52" data-nb-words="39" data-nb-chars="235">Nemohla jsem ani uvěřit svým uším. Snad jste si&nbsp;všiml, pane Holmesi, že&nbsp;mám dost bohaté vlasy zvláštního kaštanového odstínu, a&nbsp;vždycky jsem je&nbsp;pokládala za&nbsp;svou největší okrasu. Ani ve&nbsp;snu by&nbsp;mě&nbsp;nenapadlo takhle nazdařbůh je&nbsp;obětovat.</span></p>
          <p class="chunk" data-nb-ref-number="53" data-nb-words="28" data-nb-chars="167"><span class="idea" data-nb-ref-number="53" id="idea53" data-nb-words="28" data-nb-chars="167">,To je&nbsp;bohužel zcela vyloučeno,’ řekla jsem. Pán mne dychtivě pozoroval svýma drobnýma očima a&nbsp;všimla jsem si, jak mu&nbsp;po&nbsp;mých slovech přeběhl přes obličej jakýsi stín.</span></p>
          <p class="chunk" data-nb-ref-number="54" data-nb-words="32" data-nb-chars="185"><span class="idea" data-nb-ref-number="54" id="idea54" data-nb-words="32" data-nb-chars="185">,Jenže já&nbsp;na&nbsp;tom musím naneštěstí trvat,’ pravil. ,Je už&nbsp;to&nbsp;takový rozmar mé&nbsp;ženy, a&nbsp;jak sama víte, madam, ženským rozmarům se&nbsp;musí někdy ustoupit. Nejste tedy ochotna dát se&nbsp;ostříhat?’</span></p>
          <p class="chunk" data-nb-ref-number="55" data-nb-words="9" data-nb-chars="59"><span class="idea" data-nb-ref-number="55" id="idea55" data-nb-words="9" data-nb-chars="59">,Ne, pane, to&nbsp;bych opravdu nemohla,’ odpověděla jsem pevně.</span></p>
          <p class="chunk" data-nb-ref-number="56" data-nb-words="32" data-nb-chars="184"><span class="idea" data-nb-ref-number="56" id="idea56" data-nb-words="32" data-nb-chars="184">,Co se&nbsp;dá&nbsp;dělat, tím to&nbsp;tedy padá. Škoda, protože v&nbsp;jiných ohledech byste se&nbsp;nám hodila moc dobře. Budu si&nbsp;muset v&nbsp;tom případě prohlédnout ještě několik mladých dam, slečno Stoperová.’</span></p>
          <p class="chunk" data-nb-ref-number="57" data-nb-words="41" data-nb-chars="243"><span class="idea" data-nb-ref-number="57" id="idea57" data-nb-words="41" data-nb-chars="243">Vedoucí kanceláře se&nbsp;po&nbsp;celou dobu našeho rozhovoru přehrabovala ve&nbsp;svých papírech a&nbsp;na&nbsp;žádného z&nbsp;nás ani nepromluvila, ale teď se&nbsp;na&nbsp;mě&nbsp;podívala tak dopáleně, až&nbsp;jsem ji&nbsp;chtě nechtě podezírala, že&nbsp;ji&nbsp;mé&nbsp;odmítnutí připravilo o&nbsp;slušnou provizi.</span></p>
          <p class="chunk" data-nb-ref-number="58" data-nb-words="13" data-nb-chars="76"><span class="idea" data-nb-ref-number="58" id="idea58" data-nb-words="13" data-nb-chars="76">,Přejete si, abychom vás i&nbsp;nadále vedli ve&nbsp;svých záznamech?’ zeptala se&nbsp;mne.</span></p>
          <p class="chunk" data-nb-ref-number="59" data-nb-words="6" data-nb-chars="43"><span class="idea" data-nb-ref-number="59" id="idea59" data-nb-words="6" data-nb-chars="43">,Ano, buďte tak laskavá, slečno Stoperová.’</span></p>
          <p class="chunk" data-nb-ref-number="60" data-nb-words="43" data-nb-chars="280"><span class="idea" data-nb-ref-number="60" id="idea60" data-nb-words="43" data-nb-chars="280">,Připadá mi&nbsp;to&nbsp;téměř zbytečné, když takto odmítáte nejvýtečnější nabídky,’ řekla mi&nbsp;ostře. ,Těžko od&nbsp;nás můžete očekávat, že&nbsp;se&nbsp;budeme kdovíjak namáhat, abychom vám sehnali další takovou možnost. Sbohem, slečno Hunterová.’ Udeřila do&nbsp;gongu na&nbsp;stole a&nbsp;sluha mne vyvedl z&nbsp;kanceláře.</span></p>
          <p class="chunk" data-nb-ref-number="61" data-nb-words="132" data-nb-chars="778"><span class="idea" data-nb-ref-number="61" id="idea61" data-nb-words="132" data-nb-chars="778">Když jsem však přišla domů, pane Holmesi, a&nbsp;našla v&nbsp;zásobárničce poslední zbytky a&nbsp;na&nbsp;stole několik účtů, začala jsem si&nbsp;říkat, že&nbsp;jsem se&nbsp;možná zachovala pošetile. Ti&nbsp;lidé mají sice zvláštní vrtochy a&nbsp;očekávají poslušnost v&nbsp;nejpodivnějších ohledech, ale aspoň jsou ochotni za&nbsp;svou výstřednost zaplatit. Jen málokterá vychovatelka v&nbsp;Anglii dostává sto liber ročně. A&nbsp;co&nbsp;jsou mi&nbsp;koneckonců platné mé&nbsp;vlasy? Mnoha ženám krátký účes jen prospěl a&nbsp;třeba bych patřila mezi ně&nbsp;i&nbsp;já. Druhého dne jsem si&nbsp;už&nbsp;skoro myslela, že&nbsp;jsem udělala chybu, a&nbsp;třetího dne jsem o&nbsp;tom byla přesvědčena. Málem jsem již zapřela svou hrdost a&nbsp;zašla se&nbsp;optat do&nbsp;zprostředkovatelny, není-li místo ještě volné, ale tu&nbsp;jsem najednou dostala dopis přímo od&nbsp;onoho gentlemana. Mám jej s&nbsp;sebou a&nbsp;přečtu vám jej.</span></p>
          <p class="chunk" data-nb-ref-number="62" data-nb-words="5" data-nb-chars="33"><span class="idea" data-nb-ref-number="62" id="idea62" data-nb-words="5" data-nb-chars="33">U&nbsp;měděných buků, pošta Winchester</span></p>
          <p class="chunk" data-nb-ref-number="63" data-nb-words="226" data-nb-chars="1337"><span class="idea" data-nb-ref-number="63" id="idea63" data-nb-words="226" data-nb-chars="1337">Milá slečno Hunterová, slečna Stoperová mi&nbsp;dala laskavě Vaši adresu a&nbsp;píši Vám ještě z&nbsp;domova, abych se&nbsp;zeptal, jestli jste náhodou svoje rozhodnutí znovu neuvážila. Má&nbsp;paní by&nbsp;byla velmi ráda, kdybyste k&nbsp;nám přijela, neboť jste se&nbsp;jí&nbsp;podle mého popisu nesmírně zalíbila. Jsme ochotni platit Vám třicet liber čtvrtletně, to&nbsp;jest 120 ročně, abychom Vás trochu odškodnili za&nbsp;menší, možná trošičku nepříjemné nároky, které si&nbsp;na&nbsp;Vás při svých rozmarech budeme klást. Nejsou však tolik nepříjemné. Má&nbsp;žena si&nbsp;například potrpí na&nbsp;určitý odstín ostré modři a&nbsp;snad byste byla ochotna chodit dopoledne po&nbsp;domě v&nbsp;takových šatech. Nemusela byste si&nbsp;ovšem dělat výlohy a&nbsp;kupovat si&nbsp;je&nbsp;sama, máme doma podobné šaty patřící naší drahé dceři Alici (která je&nbsp;nyní ve&nbsp;Filadelfii) a&nbsp;jistě by&nbsp;Vám dobře padly. Pokud bychom na&nbsp;Vás chtěli, abyste se&nbsp;posadila tu&nbsp;i&nbsp;onde nebo se&nbsp;bavila, jak Vás požádáme, určitě by&nbsp;Vám to&nbsp;nijak nemuselo vadit. Co&nbsp;se&nbsp;Vašich vlasů týče, je&nbsp;jich nesporně škoda, protože i&nbsp;za&nbsp;našeho krátkého rozhovoru jsem si&nbsp;musel povšimnout, jak jsou krásné, ale nezbývá mi&nbsp;bohužel než zůstat v&nbsp;tomto bodě pevný, a&nbsp;doufám jen, že&nbsp;zvýšený plat Vám ztrátu poněkud vynahradí. Pokud jde o&nbsp;Vaše povinnosti k&nbsp;dítěti, budou velice snadné. Pokuste se&nbsp;prosím, přijet a&nbsp;já&nbsp;Vás budu očekávat s&nbsp;bryčkou ve&nbsp;Winchesteru. Napište jen, kterým vlakem pojedete.</span></p>
          <p class="chunk" data-nb-ref-number="64" data-nb-words="6" data-nb-chars="46"><span class="idea" data-nb-ref-number="64" id="idea64" data-nb-words="6" data-nb-chars="46">S&nbsp;nejsrdečnějším pozdravem Váš Jephro Rucastle</span></p>
          <p class="chunk" data-nb-ref-number="65" data-nb-words="36" data-nb-chars="205"><span class="idea" data-nb-ref-number="65" id="idea65" data-nb-words="36" data-nb-chars="205">To&nbsp;tedy je&nbsp;dopis, který jsem právě dostala, pane Holmesi, a&nbsp;rozhodla jsem se, že&nbsp;nabídku přijmu. Napadlo mne však, že&nbsp;než se&nbsp;odhodlám ke&nbsp;konečnému kroku, měla bych ještě předložit celou věc k&nbsp;uvážení vám.“</span></p>
          <p class="chunk" data-nb-ref-number="66" data-nb-words="15" data-nb-chars="94"><span class="idea" data-nb-ref-number="66" id="idea66" data-nb-words="15" data-nb-chars="94">„Jestliže jste se&nbsp;již rozhodla, slečno Hunterová, je&nbsp;tím vše vyřešeno,“ řekl Holmes s&nbsp;úsměvem.</span></p>
          <p class="chunk" data-nb-ref-number="67" data-nb-words="8" data-nb-chars="52"><span class="idea" data-nb-ref-number="67" id="idea67" data-nb-words="8" data-nb-chars="52">„Ale neradil byste mi, abych nabídku spíše odmítla?“</span></p>
          <p class="chunk" data-nb-ref-number="68" data-nb-words="15" data-nb-chars="88"><span class="idea" data-nb-ref-number="68" id="idea68" data-nb-words="15" data-nb-chars="88">„Přiznám se&nbsp;vám, že&nbsp;bych nikterak neuvítal, kdyby se&nbsp;o&nbsp;takové místo ucházela má&nbsp;sestra.“</span></p>
          <p class="chunk" data-nb-ref-number="69" data-nb-words="5" data-nb-chars="31"><span class="idea" data-nb-ref-number="69" id="idea69" data-nb-words="5" data-nb-chars="31">„Co tím myslíte, pane Holmesi?“</span></p>
          <p class="chunk" data-nb-ref-number="70" data-nb-words="16" data-nb-chars="100"><span class="idea" data-nb-ref-number="70" id="idea70" data-nb-words="16" data-nb-chars="100">„Nemám bohužel informace. A&nbsp;nemohu vám proto ještě nic říci. Sama jste k&nbsp;nějakému názoru nedospěla?“</span></p>
          <p class="chunk" data-nb-ref-number="71" data-nb-words="54" data-nb-chars="304"><span class="idea" data-nb-ref-number="71" id="idea71" data-nb-words="54" data-nb-chars="304">„Zdá se&nbsp;mi, že&nbsp;je&nbsp;tu&nbsp;jen jedno možné řešení. Pan Rucastle mi&nbsp;připadal jako nesmírně hodný, dobrosrdečný člověk. Třeba má&nbsp;pomatenou ženu a&nbsp;nechce, aby se&nbsp;to&nbsp;dostalo na&nbsp;veřejnost, protože by&nbsp;ji&nbsp;mohli vzít do&nbsp;ústavu, a&nbsp;tak jí&nbsp;raději vychází vstříc ve&nbsp;všech jejích rozmarech a&nbsp;snaží se&nbsp;zabránit tím výbuchu.“</span></p>
          <p class="chunk" data-nb-ref-number="72" data-nb-words="31" data-nb-chars="173"><span class="idea" data-nb-ref-number="72" id="idea72" data-nb-words="31" data-nb-chars="173">„To je&nbsp;dost možné řešení — a&nbsp;pokud jsme zatím s&nbsp;věcí obeznámeni, jediné, které by&nbsp;bylo přijatelné. Ale na&nbsp;každý pád mi&nbsp;ta&nbsp;domácnost nepřipadá zvlášť vhodná pro mladou dámu.“</span></p>
          <p class="chunk" data-nb-ref-number="73" data-nb-words="7" data-nb-chars="41"><span class="idea" data-nb-ref-number="73" id="idea73" data-nb-words="7" data-nb-chars="41">„Ale ty&nbsp;peníze, pane Holmesi, ty&nbsp;peníze!“</span></p>
          <p class="chunk" data-nb-ref-number="74" data-nb-words="38" data-nb-chars="202"><span class="idea" data-nb-ref-number="74" id="idea74" data-nb-words="38" data-nb-chars="202">„Ano, jistě, plat je&nbsp;to&nbsp;dobrý — až&nbsp;příliš dobrý. A&nbsp;to&nbsp;mně právě znepokojuje. Proč by&nbsp;vám měli platit sto dvacet liber ročně, když si&nbsp;mohou za&nbsp;čtyřicet ještě vybírat? Za&nbsp;tím musí být nějaký pádný důvod.“</span></p>
          <p class="chunk" data-nb-ref-number="75" data-nb-words="29" data-nb-chars="170"><span class="idea" data-nb-ref-number="75" id="idea75" data-nb-words="29" data-nb-chars="170">„Myslela jsem si, že&nbsp;když vám všechno vysvětlím, spíše mne pochopíte, obrátím-li se&nbsp;k&nbsp;vám později o&nbsp;pomoc. Kdybych věděla, že&nbsp;za&nbsp;mnou stojíte, hned bych měla víc odvahy.“</span></p>
          <p class="chunk" data-nb-ref-number="76" data-nb-words="37" data-nb-chars="247"><span class="idea" data-nb-ref-number="76" id="idea76" data-nb-words="37" data-nb-chars="247">„Rozhodně můžete odjet s&nbsp;tímto přesvědčením. Ujišťuji vás, že&nbsp;váš problém vypadá nejzajímavěji ze&nbsp;všech, které se&nbsp;mi&nbsp;v&nbsp;posledních několika měsících naskytly. Je&nbsp;na&nbsp;něm cosi úplně nového. Kdybyste upadla do&nbsp;jakýchkoli pochybností anebo nebezpečí -“</span></p>
          <p class="chunk" data-nb-ref-number="77" data-nb-words="4" data-nb-chars="39"><span class="idea" data-nb-ref-number="77" id="idea77" data-nb-words="4" data-nb-chars="39">„Nebezpečí! Jaké nebezpečí předvídáte?“</span></p>
          <p class="chunk" data-nb-ref-number="78" data-nb-words="30" data-nb-chars="191"><span class="idea" data-nb-ref-number="78" id="idea78" data-nb-words="30" data-nb-chars="191">Holmes vážně zavrtěl hlavou. „Jakmile bychom je&nbsp;mohli definovat, přestává být nebezpečím,“ řekl. „Ale kdykoli mě&nbsp;budete potřebovat, ve&nbsp;dne či&nbsp;v&nbsp;noci, pošlete telegram a&nbsp;přijedu vám na&nbsp;pomoc.“</span></p>
          <p class="chunk" data-nb-ref-number="79" data-nb-words="54" data-nb-chars="331"><span class="idea" data-nb-ref-number="79" id="idea79" data-nb-words="54" data-nb-chars="331">„To mi&nbsp;úplně stačí.“ Slečna Hunterová svižně povstala ze&nbsp;židle a&nbsp;všechna úzkost jí&nbsp;vymizela z&nbsp;obličeje. „Pojedu teď do&nbsp;Hampshiru s&nbsp;naprostým klidem. Napíši rovnou panu Rucastlovi, obětuji své ubohé vlasy a&nbsp;zítra se&nbsp;rozjedu do&nbsp;Winchesteru.“ Vděčně ještě Holmesovi poděkovala, s&nbsp;oběma se&nbsp;s&nbsp;námi rozloučila a&nbsp;hbité zas vyšla z&nbsp;pokoje.</span></p>
          <p class="chunk" data-nb-ref-number="80" data-nb-words="23" data-nb-chars="127"><span class="idea" data-nb-ref-number="80" id="idea80" data-nb-words="23" data-nb-chars="127">„Alespoň že&nbsp;se&nbsp;ta&nbsp;mladá dáma o&nbsp;sebe umí zřejmě postarat,“ řekl jsem, když jsme slyšeli, jak rychle a&nbsp;pevně sestupuje ze&nbsp;schodů.</span></p>
          <p class="chunk" data-nb-ref-number="81" data-nb-words="20" data-nb-chars="108"><span class="idea" data-nb-ref-number="81" id="idea81" data-nb-words="20" data-nb-chars="108">„A bude to&nbsp;asi potřebovat,“ řekl Holmes vážně. „Moc bych se&nbsp;mýlil, jestli o&nbsp;ní&nbsp;za&nbsp;pár dní neuslyšíme znovu.“</span></p>
          <p class="chunk" data-nb-ref-number="82" data-nb-words="118" data-nb-chars="757"><span class="idea" data-nb-ref-number="82" id="idea82" data-nb-words="118" data-nb-chars="757">Netrvalo dlouho a&nbsp;Holmesova předpověď se&nbsp;splnila. Uplynulo čtrnáct dní a&nbsp;já&nbsp;se&nbsp;často přistihl, jak se&nbsp;v&nbsp;myšlenkách vracím k&nbsp;osamělé dívce a&nbsp;uvažuji, na&nbsp;jakou podivnou postranní pěšinku lidské zkušenosti asi zabloudila. Mimořádný plat, podivné podmínky a&nbsp;nevelké povinnosti, to&nbsp;vše svědčilo o&nbsp;něčem nenormálním, i&nbsp;když jsem nedokázal uhodnout, zda jde o&nbsp;pouhý rozmar, či&nbsp;spiknutí a&nbsp;je-li ten člověk lidumil, nebo zločinec. I&nbsp;na&nbsp;Holmesovi jsem pozoroval, že&nbsp;často prosedí půl hodiny se&nbsp;staženým obočím a&nbsp;zamyšleným výrazem, ale když jsem se&nbsp;o&nbsp;věci zmínil, odbyl ji&nbsp;mávnutím ruky. „Informace! Potřebuji informace a&nbsp;zase informace!“ zvolal netrpělivě. „Bez hlíny cihly neuhnětu.“ A&nbsp;nakonec vždycky dodal, že&nbsp;jeho sestra by&nbsp;jakživa takové místo nesměla přijmout.</span></p>
          <p class="chunk" data-nb-ref-number="83" data-nb-words="69" data-nb-chars="398"><span class="idea" data-nb-ref-number="83" id="idea83" data-nb-words="69" data-nb-chars="398">Konečně jsme dostali telegram. Přišel pozdě v&nbsp;noci, právě když jsem uvažoval, že&nbsp;by&nbsp;bylo načase jít spát, a&nbsp;Holmes usedal ke&nbsp;svým výzkumům, do&nbsp;nichž se&nbsp;často zabral na&nbsp;celou noc. Nezřídka jsem ho&nbsp;večer opouštěl skloněného nad křivulí a&nbsp;zkumavkou a&nbsp;ráno, když jsem sešel k&nbsp;snídani, nacházel jsem ho&nbsp;docela stejně ponořeného do&nbsp;práce. Otevřel teď žlutou obálku, pohlédl na&nbsp;poslíčka a&nbsp;hodil ji&nbsp;ke&nbsp;mně.</span></p>
          <p class="chunk" data-nb-ref-number="84" data-nb-words="16" data-nb-chars="96"><span class="idea" data-nb-ref-number="84" id="idea84" data-nb-words="16" data-nb-chars="96">„Podívejte se&nbsp;do&nbsp;Bradshawa po&nbsp;nějakém vlaku,“ požádal mě&nbsp;a&nbsp;vrátil se&nbsp;ke&nbsp;svému chemickému bádání.</span></p>
          <p class="chunk" data-nb-ref-number="85" data-nb-words="5" data-nb-chars="31"><span class="idea" data-nb-ref-number="85" id="idea85" data-nb-words="5" data-nb-chars="31">Pozvání bylo krátké a&nbsp;naléhavé.</span></p>
          <p class="chunk" data-nb-ref-number="86" data-nb-words="20" data-nb-chars="135"><span class="idea" data-nb-ref-number="86" id="idea86" data-nb-words="20" data-nb-chars="135">„Přijeďte prosím zítra v&nbsp;poledne do&nbsp;hotelu U&nbsp;černé labutě ve&nbsp;Winchesteru,“ stálo tam. „Přijeďte určitě. Jsem úplně bezradná. Hunerová.“</span></p>
          <p class="chunk" data-nb-ref-number="87" data-nb-words="8" data-nb-chars="47"><span class="idea" data-nb-ref-number="87" id="idea87" data-nb-words="8" data-nb-chars="47">„Pojedete se&nbsp;mnou?“ zeptal se&nbsp;Holmes a&nbsp;vzhlédl.</span></p>
          <p class="chunk" data-nb-ref-number="88" data-nb-words="4" data-nb-chars="21"><span class="idea" data-nb-ref-number="88" id="idea88" data-nb-words="4" data-nb-chars="21">„Jel bych velmi rád.“</span></p>
          <p class="chunk" data-nb-ref-number="89" data-nb-words="6" data-nb-chars="36"><span class="idea" data-nb-ref-number="89" id="idea89" data-nb-words="6" data-nb-chars="36">„Tak se&nbsp;podívejte do&nbsp;jízdního řádu.“</span></p>
          <p class="chunk" data-nb-ref-number="90" data-nb-words="19" data-nb-chars="108"><span class="idea" data-nb-ref-number="90" id="idea90" data-nb-words="19" data-nb-chars="108">Nahlédl jsem do&nbsp;svého Bradshawa a&nbsp;řekl: „Jeden vlak odjíždí v&nbsp;půl desáté. Má&nbsp;přijet do&nbsp;Winchesteru v&nbsp;11.30.“</span></p>
          <p class="chunk" data-nb-ref-number="91" data-nb-words="21" data-nb-chars="127"><span class="idea" data-nb-ref-number="91" id="idea91" data-nb-words="21" data-nb-chars="127">„Ten by&nbsp;nám výborně vyhovoval. Snad bych měl tedy raději odložit svoje rozbory acetonů, abychom byli ráno v&nbsp;co&nbsp;nejlepší formě.“</span></p>
          <p class="chunk" data-nb-ref-number="92" data-nb-words="74" data-nb-chars="457"><span class="idea" data-nb-ref-number="92" id="idea92" data-nb-words="74" data-nb-chars="457">V&nbsp;jedenáct dopoledne druhého dne jsme již ujížděli k&nbsp;starému anglickému městu. Holmes byl po&nbsp;celou cestu ponořen do&nbsp;ranních novin, ale když jsme přejeli hranice Hampshiru, odhodil je&nbsp;a&nbsp;začal se&nbsp;obdivovat krajině. Byl překrásný jarní den a&nbsp;na&nbsp;světle modré obloze pluly od&nbsp;západu k&nbsp;východu lehké vzdušné bílé obláčky. Po&nbsp;celém kraji až&nbsp;po&nbsp;zvlněné kopce v&nbsp;okolí Aldershotu vykukovaly ze&nbsp;svěží zeleně čerstvého listí červené a&nbsp;šedé stříšky rolnických chaloupek.</span></p>
          <p class="chunk" data-nb-ref-number="93" data-nb-words="18" data-nb-chars="107"><span class="idea" data-nb-ref-number="93" id="idea93" data-nb-words="18" data-nb-chars="107">„Nejsou svěží a&nbsp;kouzelné?“ zvolal jsem se&nbsp;vším nadšením člověka, který se&nbsp;právě vynořil z&nbsp;mlh Baker Street.</span></p>
          <p class="chunk" data-nb-ref-number="94" data-nb-words="5" data-nb-chars="33"><span class="idea" data-nb-ref-number="94" id="idea94" data-nb-words="5" data-nb-chars="33">Holmes však zavrtěl vážně hlavou.</span></p>
          <p class="chunk" data-nb-ref-number="95" data-nb-words="65" data-nb-chars="378"><span class="idea" data-nb-ref-number="95" id="idea95" data-nb-words="65" data-nb-chars="378">„Víte, Watsone,“ řekl, „člověk založený jako já&nbsp;je&nbsp;ustavičně pronásledován prokletím, že&nbsp;se&nbsp;na&nbsp;všechno na&nbsp;světě umí dívat jen z&nbsp;hlediska vlastního speciálního zájmu. Vy&nbsp;se&nbsp;při pohledu na&nbsp;domečky roztroušené tu&nbsp;a&nbsp;tam po&nbsp;krajině obdivujete jejich kouzlu. Ale když se&nbsp;na&nbsp;ně&nbsp;podívám já, napadne mne jen, jak jsou odloučené od&nbsp;světa a&nbsp;jak beztrestně by&nbsp;se&nbsp;v&nbsp;nich dal spáchat zločin.“</span></p>
          <p class="chunk" data-nb-ref-number="96" data-nb-words="16" data-nb-chars="101"><span class="idea" data-nb-ref-number="96" id="idea96" data-nb-words="16" data-nb-chars="101">„Pro boha živého!“ zvolal jsem. „Kdo by&nbsp;pomyslel na&nbsp;zločin, když vidí takové krásné staré chaloupky?“</span></p>
          <p class="chunk" data-nb-ref-number="97" data-nb-words="30" data-nb-chars="204"><span class="idea" data-nb-ref-number="97" id="idea97" data-nb-words="30" data-nb-chars="204">„Vždycky mě&nbsp;naplňují jistou hrůzou. Věřím, Watsone, a&nbsp;vím to&nbsp;i&nbsp;ze&nbsp;zkušenosti, že&nbsp;v&nbsp;nejchudších a&nbsp;nejzpustlejších uličkách Londýna nedochází k&nbsp;tolika strašlivým zločinům jako na&nbsp;úsměvném půvabném venkově.“</span></p>
          <p class="chunk" data-nb-ref-number="98" data-nb-words="4" data-nb-chars="24"><span class="idea" data-nb-ref-number="98" id="idea98" data-nb-words="4" data-nb-chars="24">„Vy mě&nbsp;děsíte, Holmesi!“</span></p>
          <p class="chunk" data-nb-ref-number="99" data-nb-words="147" data-nb-chars="895"><span class="idea" data-nb-ref-number="99" id="idea99" data-nb-words="147" data-nb-chars="895">„Vždyť to&nbsp;má&nbsp;i&nbsp;docela zřejmý důvod. Nátlak veřejného mínění zmůže ve&nbsp;městě víc, než stačí dokázat zákon. Jistě se&nbsp;nenajde tak zpustlá ulice, aby tu&nbsp;nářek týraného dítěte anebo rány surového opilce nevzbudily soucit a&nbsp;rozhořčení sousedů, a&nbsp;celá právní mašinérie je&nbsp;neustále tak nablízku, že&nbsp;stačí jenom si&nbsp;postěžovat, aby se&nbsp;rozjela, a&nbsp;pak už&nbsp;je&nbsp;jenom krok od&nbsp;zločinu k&nbsp;lavici obžalovaných. Ale jen se&nbsp;sám podívejte na&nbsp;ty&nbsp;opuštěné domečky, obklopené polnostmi a&nbsp;zabydlené většinou nevědomými chudáky, kteří nemají o&nbsp;zákonu ani ponětí. Pomyslete si, k&nbsp;jakým ďábelským krutostem tu&nbsp;může docházet, k&nbsp;jakým skrytým zlovolnostem, které se&nbsp;mohou táhnout rok dva, a&nbsp;nikdo se&nbsp;nic nedoví. Kdyby ta&nbsp;dáma, jež se&nbsp;k&nbsp;nám obrací o&nbsp;pomoc, bydlela ve&nbsp;Winchesteru, nedělal bych si&nbsp;o&nbsp;ni&nbsp;nejmenší starost. Nebezpečí však věští oněch pět mil neobydlené krajiny. Přesto je&nbsp;zřejmé, že&nbsp;není osobně nikterak ohrožována.“</span></p>
          <p class="chunk" data-nb-ref-number="100" data-nb-words="16" data-nb-chars="84"><span class="idea" data-nb-ref-number="100" id="idea100" data-nb-words="16" data-nb-chars="84">„Ne. Může-li přijet až&nbsp;do&nbsp;Winchesteru a&nbsp;setkat se&nbsp;s&nbsp;námi, dostane se&nbsp;přece jen ven.“</span></p>
          <p class="chunk" data-nb-ref-number="101" data-nb-words="7" data-nb-chars="39"><span class="idea" data-nb-ref-number="101" id="idea101" data-nb-words="7" data-nb-chars="39">„Jistě. Je&nbsp;vidět, že&nbsp;má&nbsp;dost volnosti.“</span></p>
          <p class="chunk" data-nb-ref-number="102" data-nb-words="9" data-nb-chars="51"><span class="idea" data-nb-ref-number="102" id="idea102" data-nb-words="9" data-nb-chars="51">„Čeho se&nbsp;tedy asi obává? Dovedete si&nbsp;to&nbsp;vysvětlit?“</span></p>
          <p class="chunk" data-nb-ref-number="103" data-nb-words="46" data-nb-chars="274"><span class="idea" data-nb-ref-number="103" id="idea103" data-nb-words="46" data-nb-chars="274">„Vymyslel jsem pět různých vysvětlení, ale jsou všechna založena jen na&nbsp;okolnostech, tak jak je&nbsp;známe. Které z&nbsp;nich je&nbsp;správné, zjistíme až&nbsp;podle nových informací, jež nás tu&nbsp;jistě čekají. Ale už&nbsp;vidím věž katedrály a&nbsp;zanedlouho se&nbsp;dovíme, co&nbsp;má&nbsp;slečna Hunterová za&nbsp;zprávy.“</span></p>
          <p class="chunk" data-nb-ref-number="104" data-nb-words="31" data-nb-chars="175"><span class="idea" data-nb-ref-number="104" id="idea104" data-nb-words="31" data-nb-chars="175">Hostinec U&nbsp;černé labutě je&nbsp;slušný podnik na&nbsp;hlavní třídě nedaleko nádraží a&nbsp;mladá dáma nás tam již čekala. Zamluvila nám malý salónek a&nbsp;na&nbsp;stole jsme již měli připravený oběd.</span></p>
          <p class="chunk" data-nb-ref-number="105" data-nb-words="30" data-nb-chars="172"><span class="idea" data-nb-ref-number="105" id="idea105" data-nb-words="30" data-nb-chars="172">„Jsem šťastná, že&nbsp;jste přijeli,“ řekla nám vážné, „je to&nbsp;od&nbsp;vás od&nbsp;obou nesmírně laskavé, ale opravdu jsem už&nbsp;nevěděla, co&nbsp;dělat. Bez vaší rady bych byla dočista ztracena.“</span></p>
          <p class="chunk" data-nb-ref-number="106" data-nb-words="7" data-nb-chars="43"><span class="idea" data-nb-ref-number="106" id="idea106" data-nb-words="7" data-nb-chars="43">„Povězte nám laskavě, co&nbsp;se&nbsp;vám přihodilo.“</span></p>
          <p class="chunk" data-nb-ref-number="107" data-nb-words="30" data-nb-chars="180"><span class="idea" data-nb-ref-number="107" id="idea107" data-nb-words="30" data-nb-chars="180">„Řeknu vám všechno, ale musím si&nbsp;pospíšit, neboť jsem slíbila panu Rucastlovi, že&nbsp;se&nbsp;do&nbsp;tří hodin vrátím. Pustil mě&nbsp;na&nbsp;dopoledne do&nbsp;města, ale nevěděl samozřejmě, za&nbsp;jakým účelem.“</span></p>
          <p class="chunk" data-nb-ref-number="108" data-nb-words="22" data-nb-chars="128"><span class="idea" data-nb-ref-number="108" id="idea108" data-nb-words="22" data-nb-chars="128">„Vypovězte nám všechno po&nbsp;pořádku.“ Holmes si&nbsp;natáhl dlouhé tenké nohy ke&nbsp;krbu a&nbsp;udělal si&nbsp;pohodlí, aby se&nbsp;mu&nbsp;dobře poslouchalo.</span></p>
          <p class="chunk" data-nb-ref-number="109" data-nb-words="36" data-nb-chars="195"><span class="idea" data-nb-ref-number="109" id="idea109" data-nb-words="36" data-nb-chars="195">„Nejprve bych měla říci, že&nbsp;jsem se&nbsp;u&nbsp;pana Rucastla ani u&nbsp;jeho ženy nesetkala celkem se&nbsp;špatným zacházením. To&nbsp;jim rozhodně musím uznat. Ale naprosto je&nbsp;nechápu a&nbsp;nevím, co&nbsp;si&nbsp;o&nbsp;nich mám myslet.“</span></p>
          <p class="chunk" data-nb-ref-number="110" data-nb-words="3" data-nb-chars="23"><span class="idea" data-nb-ref-number="110" id="idea110" data-nb-words="3" data-nb-chars="23">„Co vlastně nechápete?“</span></p>
          <p class="chunk" data-nb-ref-number="111" data-nb-words="121" data-nb-chars="716"><span class="idea" data-nb-ref-number="111" id="idea111" data-nb-words="121" data-nb-chars="716">„Důvody jejich počínání. Popíši vám však všechno, jak se&nbsp;zběhlo. Když jsem přijela do&nbsp;Winchesteru, pan Rucastle již na&nbsp;mne čekal a&nbsp;odvezl mne bryčkou do&nbsp;domu U&nbsp;měděných buků. Dům je, jak říkal, nádherně položen, ale sám o&nbsp;sobě není nikterak krásný, je&nbsp;to&nbsp;jen velké čtvercové stavení, bíle omítnuté, ale celé špinavé a&nbsp;potřísněné blátem a&nbsp;deštěm. Leží docela o&nbsp;samotě, ze&nbsp;tří stran je&nbsp;obklopeno lesem a&nbsp;ze&nbsp;čtvrté loukou. Louka se&nbsp;svažuje přímo k&nbsp;southamptonské silnici, která tu&nbsp;asi na&nbsp;sto kroků od&nbsp;hlavního vchodu tvoří zatáčku. Půda před domem patří k&nbsp;usedlosti, ale okolní lesy jsou majetkem lorda Southertona. Těsně před dveřmi do&nbsp;haly roste několik buků temné, jakoby měděné barvy, podle nichž je&nbsp;dům pojmenován.</span></p>
          <p class="chunk" data-nb-ref-number="112" data-nb-words="134" data-nb-chars="794"><span class="idea" data-nb-ref-number="112" id="idea112" data-nb-words="134" data-nb-chars="794">Z&nbsp;nádraží mne přivezl můj zaměstnavatel, stejně přátelský jako vždy, a&nbsp;večer mne představil své paní a&nbsp;dítěti. Domněnka, k&nbsp;níž jsme dospěli ve&nbsp;vašem domě na&nbsp;Baker Street jako k&nbsp;nejpravděpodobnější, se&nbsp;však, pane Holmesi, nepotvrdila. Paní Rucastlová není šílená. Je&nbsp;to&nbsp;tichá, bledá žena, o&nbsp;hodně mladší než její manžel; hádala bych jí&nbsp;sotva třicet a&nbsp;jemu je&nbsp;určitě již pětačtyřicet. Z&nbsp;jejich rozhovoru jsem usoudila, že&nbsp;jsou spolu asi sedm let a&nbsp;pan Rucastle že&nbsp;byl vdovec. Z&nbsp;prvního manželství měl prý jen jedno dítě, dceru, která odjela do&nbsp;Filadelfie. Pan Rucastle mi&nbsp;po&nbsp;straně prozradil, že&nbsp;ujela z&nbsp;domova, neboť si&nbsp;z&nbsp;jakýchsi pošetilých důvodů znelíbila jeho ženu. Dceři však musí být již jistě dvacet a&nbsp;dovedu si&nbsp;docela představit, že&nbsp;se&nbsp;necítila s&nbsp;tak mladou otcovou ženou nikterak dobře.</span></p>
          <p class="chunk" data-nb-ref-number="113" data-nb-words="195" data-nb-chars="1158"><span class="idea" data-nb-ref-number="113" id="idea113" data-nb-words="195" data-nb-chars="1158">Paní Rucastlová mi&nbsp;připadá úplně bezbarvá, povahou i&nbsp;zevnějškem. Neudělala na&nbsp;mne příznivý ani nepříznivý dojem. Člověk ji&nbsp;skoro nevnímá. Na&nbsp;první pohled se&nbsp;pozná, že&nbsp;je&nbsp;hluboce oddána manželovi i&nbsp;synkovi. Ustavičně bloudí světlýma šedýma očima od&nbsp;jednoho k&nbsp;druhému, snaží se&nbsp;uhodnout každé jejich přání a&nbsp;pokud možno je&nbsp;splnit, ještě než je&nbsp;vyřknou. I&nbsp;on&nbsp;je&nbsp;na&nbsp;ni&nbsp;hodný svým trochu neomaleným hlučným způsobem a&nbsp;zdá se, že&nbsp;jsou spolu celkem šťastni. A&nbsp;přece má&nbsp;ta&nbsp;žena jakési tajné soužení, často zůstane sedět v&nbsp;hlubokém zamyšlení a&nbsp;s&nbsp;nepopsatelně smutným výrazem ve&nbsp;tváři. Několikrát jsem ji&nbsp;již zastihla v&nbsp;slzách. Někdy si&nbsp;myslím, že&nbsp;ji&nbsp;tak trápí povaha jejího dítěte, neboť jsem nikdy neviděla tak rozmazlené a&nbsp;zlomyslné malé stvoření. Chlapec je&nbsp;na&nbsp;svůj věk neobyčejně malý a&nbsp;má&nbsp;neúměrně velkou hlavu. Mám pocit, že&nbsp;se&nbsp;celé dny buď zuřivě vzteká a&nbsp;mlátí sebou, nebo se&nbsp;mračí a&nbsp;trucuje. Zná jenom jedinou zábavu — působit bolest slabším tvorům, než je&nbsp;sám, a&nbsp;projevuje pozoruhodný talent při vymýšlení, jak chytat myši, drobné ptáčky a&nbsp;hmyz. Raději bych však o&nbsp;tom dítěti nemluvila, pane Holmesi, vždyť nemá vlastně s&nbsp;celým mým příběhem nic společného.“</span></p>
          <p class="chunk" data-nb-ref-number="114" data-nb-words="15" data-nb-chars="98"><span class="idea" data-nb-ref-number="114" id="idea114" data-nb-words="15" data-nb-chars="98">„Mě však zajímají všechny podrobnosti,“ odpověděl můj přítel, „ať se&nbsp;vám zdají podstatné nebo ne.“</span></p>
          <p class="chunk" data-nb-ref-number="115" data-nb-words="136" data-nb-chars="793"><span class="idea" data-nb-ref-number="115" id="idea115" data-nb-words="136" data-nb-chars="793">„Vynasnažím se, abych nevynechala nic důležitého. Jedno mne na&nbsp;domě hned dost nepříjemně zarazilo, a&nbsp;to&nbsp;vzezření a&nbsp;chování služebnictva. Jsou to&nbsp;vlastně jen dva lidé, manželé. Toller, neboť tak se&nbsp;muž jmenuje, je&nbsp;hrubý neotesanec s&nbsp;prošedivělými vlasy a&nbsp;knírem a&nbsp;v&nbsp;jednom kuse z&nbsp;něj táhne alkohol. Co&nbsp;jsem v&nbsp;domě, byl už&nbsp;dvakrát úplně opilý, ale panu Rucastlovi to&nbsp;zřejmě vůbec nevadí. Jeho žena je&nbsp;vysoká a&nbsp;silná, má&nbsp;zatrpklý obličej a&nbsp;mlčenlivá je&nbsp;jak paní Rucastlová, ale zdaleka ne&nbsp;tak sympatická. Jsou to&nbsp;velice nepříjemní lidé, ale naštěstí trávím celé dny v&nbsp;dětském a&nbsp;ve&nbsp;svém pokoji, které leží vedle sebe v&nbsp;jednom křídle budovy. První dva dny po&nbsp;příjezdu k&nbsp;Měděným bukům mi&nbsp;uplynuly celkem klidně, ale třetího dne přišla paní Rucastlová hned po&nbsp;snídani za&nbsp;manželem a&nbsp;cosi mu&nbsp;pošeptala.</span></p>
          <p class="chunk" data-nb-ref-number="116" data-nb-words="71" data-nb-chars="393"><span class="idea" data-nb-ref-number="116" id="idea116" data-nb-words="71" data-nb-chars="393">,Ach ano,’ řekl pan Rucastle a&nbsp;otočil se&nbsp;ke&nbsp;mně. ,Jsme vám nesmírně zavázáni, slečno Hunterová, že&nbsp;jste tak vyhověla našim libůstkám a&nbsp;dala si&nbsp;ostříhat vlasy. Musím vás ujistit, že&nbsp;vám to&nbsp;ani maličko neubralo na&nbsp;kráse. A&nbsp;teď uvidíme, jak vám sluší ty&nbsp;ostře modré šaty. Čekají vás už&nbsp;rozložené na&nbsp;posteli ve&nbsp;vašem pokoji a&nbsp;byli bychom vám velmi vděční, kdybyste byla tak hodná a&nbsp;oblékla si&nbsp;je.’</span></p>
          <p class="chunk" data-nb-ref-number="117" data-nb-words="192" data-nb-chars="1110"><span class="idea" data-nb-ref-number="117" id="idea117" data-nb-words="192" data-nb-chars="1110">Šaty, které mi&nbsp;připravili, měly zvláštní odstín modře. Byly z&nbsp;prvotřídní látky, jakési zvláštní vlny, ale hned se&nbsp;na&nbsp;nich poznalo, že&nbsp;je&nbsp;už&nbsp;někdo nosil. Nemohly mi&nbsp;lépe padnout, ani kdybych je&nbsp;měla šité na&nbsp;míru. Když mě&nbsp;v&nbsp;nich pan Rucastle s&nbsp;paní viděli, úplně se&nbsp;rozplývali nadšením, které mi&nbsp;připadalo až&nbsp;přehnané. Čekali na&nbsp;mne v&nbsp;salónu, velikém pokoji, který se&nbsp;prostírá podél celého průčelí domu a&nbsp;má&nbsp;tři vysoká okna sahající až&nbsp;k&nbsp;podlaze. Ke&nbsp;střednímu oknu byla přistavena židle, obrácená opěradlem ven. Byla jsem vybídnuta, abych se&nbsp;na&nbsp;ni&nbsp;posadila, a&nbsp;potom začal pan Rucastle přecházet sem a&nbsp;tam po&nbsp;druhé straně pokoje a&nbsp;vykládat mi&nbsp;nejsměšnější historky, jaké jsem kdy slyšela. Neumíte si&nbsp;ani představit, jak byl legrační, a&nbsp;já&nbsp;se&nbsp;musela smát, že&nbsp;jsem sotva dechu popadala. Paní Rucastlová však nemá zřejmě nejmenší smysl pro humor, protože se&nbsp;ani neusmála a&nbsp;jen tam seděla s&nbsp;rukama v&nbsp;klíně a&nbsp;se&nbsp;smutným úzkostným úsměvem. Asi tak za&nbsp;hodinu pan Rucastle najednou poznamenal, že&nbsp;už&nbsp;je&nbsp;načase, abychom se&nbsp;trochu pustili do&nbsp;práce, a&nbsp;požádal mne, ať&nbsp;se&nbsp;převléknu a&nbsp;jdu do&nbsp;dětského pokoje za&nbsp;malým Edvardem.</span></p>
          <p class="chunk" data-nb-ref-number="118" data-nb-words="92" data-nb-chars="554"><span class="idea" data-nb-ref-number="118" id="idea118" data-nb-words="92" data-nb-chars="554">Za&nbsp;dva dny nato se&nbsp;celé představení opakovalo za&nbsp;přesně stejných okolností. Opět jsem se&nbsp;musela převléknout, posadit se&nbsp;u&nbsp;okna a&nbsp;od&nbsp;srdce jsem se&nbsp;nasmála všem historkám, jichž měl můj zaměstnavatel nepřeberný repertoár a&nbsp;uměl je&nbsp;neodolatelně vykládat. Pan Rucastle mi&nbsp;potom podal nějaký nevalný románek, odsunul mi&nbsp;židli trošičku stranou, abych si&nbsp;při čtení nestínila, a&nbsp;požádal mne, ať&nbsp;mu&nbsp;chvíli nahlas čtu. Začala jsem uprostřed kapitoly a&nbsp;četla asi deset minut, když tu&nbsp;mi&nbsp;najednou v&nbsp;polovině věty z&nbsp;ničehož nic nařídil, ať&nbsp;toho nechám a&nbsp;převléknu se.</span></p>
          <p class="chunk" data-nb-ref-number="119" data-nb-words="124" data-nb-chars="708"><span class="idea" data-nb-ref-number="119" id="idea119" data-nb-words="124" data-nb-chars="708">Jistě si&nbsp;umíte, pane Holmesi, představit, jak ráda bych se&nbsp;byla dopátrala, co&nbsp;má&nbsp;to&nbsp;zvláštní divadlo znamenat. Povšimla jsem si, že&nbsp;Rucastlovi dbají vždy velice o&nbsp;to, abych seděla s&nbsp;obličejem odvráceným od&nbsp;okna, a&nbsp;přímo mě&nbsp;stravovala touha přesvědčit se, co&nbsp;se&nbsp;děje za&nbsp;mými zády. Zprvu se&nbsp;mi&nbsp;to&nbsp;zdálo zhola nemožné, ale brzy jsem si&nbsp;vymyslela, jak na&nbsp;to. Rozbilo se&nbsp;mi&nbsp;příruční zrcátko a&nbsp;tu&nbsp;jsem přišla na&nbsp;šťastný nápad a&nbsp;schovala jsem si&nbsp;střípek do&nbsp;kapesníku. Při nejbližší příležitosti jsem si&nbsp;uprostřed všeho smíchu najednou přiložila kapesník k&nbsp;očím, a&nbsp;když jsem ho&nbsp;trošičku natočila, mohla jsem se&nbsp;konečně podívat, co&nbsp;se&nbsp;za&nbsp;mnou děje. Přiznám se&nbsp;vám však, že&nbsp;jsem byla zklamaná. Nedělo se&nbsp;tam vůbec nic.</span></p>
          <p class="chunk" data-nb-ref-number="120" data-nb-words="128" data-nb-chars="704"><span class="idea" data-nb-ref-number="120" id="idea120" data-nb-words="128" data-nb-chars="704">To&nbsp;se&nbsp;mi&nbsp;alespoň zdálo na&nbsp;první pohled. Když jsem se&nbsp;však podívala ještě jednou, povšimla jsem si, že&nbsp;na&nbsp;southamptonské silnici stojí jakýsi menší muž s&nbsp;bradkou a&nbsp;v&nbsp;šedém obleku, a&nbsp;zdálo se&nbsp;mi, že&nbsp;se&nbsp;dívá přímo na&nbsp;mne. Je&nbsp;to&nbsp;hlavní silnice, takže po&nbsp;ní&nbsp;pořád někdo chodí. Ten člověk stál však opřen o&nbsp;plot, který ohrazuje naši louku, a&nbsp;díval se&nbsp;na&nbsp;mne velmi dychtivě. Spustila jsem kapesník, pohlédla na&nbsp;paní Rucastlovou a&nbsp;tu&nbsp;jsem zjistila, že&nbsp;si&nbsp;mne moje paní upřeně a&nbsp;zpytavě prohlíží. Neřekla ani slovo, ale určitě si&nbsp;domyslela, že&nbsp;držím v&nbsp;ruce zrcátko a&nbsp;dívám se, co&nbsp;se&nbsp;za&nbsp;mnou děje. V&nbsp;té&nbsp;chvíli ihned povstala. ,Jephro,’ řekla, ,na silnici postává nějaký drzý chlap a&nbsp;prohlíží si&nbsp;slečnu Hunterovou.’</span></p>
          <p class="chunk" data-nb-ref-number="121" data-nb-words="12" data-nb-chars="73"><span class="idea" data-nb-ref-number="121" id="idea121" data-nb-words="12" data-nb-chars="73">,Není to&nbsp;nějaký váš známý, slečno Hunterová?’ zeptal se&nbsp;mne pan Rucastle.</span></p>
          <p class="chunk" data-nb-ref-number="122" data-nb-words="6" data-nb-chars="34"><span class="idea" data-nb-ref-number="122" id="idea122" data-nb-words="6" data-nb-chars="34">,Ne, já&nbsp;tady vůbec nikoho neznám.’</span></p>
          <p class="chunk" data-nb-ref-number="123" data-nb-words="13" data-nb-chars="72"><span class="idea" data-nb-ref-number="123" id="idea123" data-nb-words="13" data-nb-chars="72">,Proboha, to&nbsp;je&nbsp;ale drzost! Otočte se&nbsp;laskavě a&nbsp;pokyňte mu, aby odešel.’</span></p>
          <p class="chunk" data-nb-ref-number="124" data-nb-words="9" data-nb-chars="51"><span class="idea" data-nb-ref-number="124" id="idea124" data-nb-words="9" data-nb-chars="51">,Jistě by&nbsp;se&nbsp;hodilo lépe, kdybych si&nbsp;ho&nbsp;nevšímala?’</span></p>
          <p class="chunk" data-nb-ref-number="125" data-nb-words="21" data-nb-chars="98"><span class="idea" data-nb-ref-number="125" id="idea125" data-nb-words="21" data-nb-chars="98">,Ne, ne, to&nbsp;by&nbsp;se&nbsp;nám tu&nbsp;potloukal pořád. Jen se&nbsp;laskavě obraťte a&nbsp;ukažte mu, ať&nbsp;si&nbsp;jde po&nbsp;svých.’</span></p>
          <p class="chunk" data-nb-ref-number="126" data-nb-words="36" data-nb-chars="198"><span class="idea" data-nb-ref-number="126" id="idea126" data-nb-words="36" data-nb-chars="198">Učinila jsem, jak mi&nbsp;přikázal, a&nbsp;paní Rucastlová hned stáhla žaluzii. To&nbsp;bylo před týdnem a&nbsp;od&nbsp;té&nbsp;doby jsem už&nbsp;ani jednou v&nbsp;okně neseděla, neoblékla si&nbsp;modré šaty ani neviděla toho muže na&nbsp;silnicí.“</span></p>
          <p class="chunk" data-nb-ref-number="127" data-nb-words="10" data-nb-chars="81"><span class="idea" data-nb-ref-number="127" id="idea127" data-nb-words="10" data-nb-chars="81">„Pokračujte prosím,“ řekl Sherlock Holmes. „Vaše vyprávění je&nbsp;nanejvýš zajímavé.“</span></p>
          <p class="chunk" data-nb-ref-number="128" data-nb-words="65" data-nb-chars="374"><span class="idea" data-nb-ref-number="128" id="idea128" data-nb-words="65" data-nb-chars="374">„Obávám se, že&nbsp;vám musí připadat trochu nesouvislé, a&nbsp;třeba se&nbsp;ukáže, že&nbsp;různé ty&nbsp;zážitky, o&nbsp;nichž vám vyprávím, ani mnoho společného nemají. Hned prvního dne, kdy jsem byla U&nbsp;měděných buků, mne pan Rucastle zavedl k&nbsp;malé kůlně, postavené za&nbsp;dveřmi od&nbsp;kuchyně. Jak jsem se&nbsp;k&nbsp;ní&nbsp;blížili, zaslechla jsem hlasité řinčení řetězu a&nbsp;hluk, jako když tam pobíhá jakési veliké zvíře.</span></p>
          <p class="chunk" data-nb-ref-number="129" data-nb-words="16" data-nb-chars="95"><span class="idea" data-nb-ref-number="129" id="idea129" data-nb-words="16" data-nb-chars="95">,Podívejte se,’ vybídl mě&nbsp;pan Rucastle a&nbsp;ukázal mi&nbsp;škvíru mezi dvěma prkny, ,není to&nbsp;krasavec?’</span></p>
          <p class="chunk" data-nb-ref-number="130" data-nb-words="14" data-nb-chars="80"><span class="idea" data-nb-ref-number="130" id="idea130" data-nb-words="14" data-nb-chars="80">Nahlédla jsem dovnitř a&nbsp;spatřila dvě žhnoucí oči a&nbsp;jakési tělo schoulené ve&nbsp;tmě.</span></p>
          <p class="chunk" data-nb-ref-number="131" data-nb-words="87" data-nb-chars="461"><span class="idea" data-nb-ref-number="131" id="idea131" data-nb-words="87" data-nb-chars="461">,Jen se&nbsp;nebojte,’ řekl můj zaměstnavatel a&nbsp;srdečně se&nbsp;smál mému leknutí. ,To je&nbsp;jen Carlo, můj pes. Říkám sice můj, ale vlastně si&nbsp;s&nbsp;ním dovede poradit jenom můj kočí, starý Toller. Krmíme ho&nbsp;jen jednou denně, a&nbsp;ještě ne&nbsp;moc, takže je&nbsp;pořád hladový jak vlk. Toller ho&nbsp;na&nbsp;každou noc pouští ven a&nbsp;bůh pomoz zloději, který by&nbsp;se&nbsp;mu&nbsp;dostal do&nbsp;spárů. Ne&nbsp;aby vás pro všechny svaté někdy napadlo vyjít si&nbsp;pod nějakou záminkou z&nbsp;domu, protože tady jde opravdu o&nbsp;život!’</span></p>
          <p class="chunk" data-nb-ref-number="132" data-nb-words="115" data-nb-chars="700"><span class="idea" data-nb-ref-number="132" id="idea132" data-nb-words="115" data-nb-chars="700">Nebylo to&nbsp;nikterak zbytečné varování, protože dvě noci nato jsem náhodou asi ve&nbsp;dvě hodiny vyhlédla z&nbsp;okna své ložnice. Byla překrásná měsíční noc a&nbsp;trávník před domem zalévalo stříbrné světlo, takže se&nbsp;celý třpytil. Stála jsem okouzlena poklidnou krásou scenérie, když tu&nbsp;jsem si&nbsp;pojednou uvědomila, že&nbsp;se&nbsp;ve&nbsp;stínu pod měděnými buky cosi pohnulo. Vzápětí se&nbsp;to&nbsp;už&nbsp;vynořilo v&nbsp;měsíčním světle a&nbsp;viděla jsem, co&nbsp;to&nbsp;je. Byl to&nbsp;obrovský pes, veliký jak tele, žlutohnědý, s&nbsp;převislým podbradkem, černou mordou a&nbsp;obrovskými vyčnělými kostmi. Pomalu přešel přes trávník a&nbsp;zmizel mi&nbsp;ve&nbsp;tmě na&nbsp;druhé straně. Zalekla jsem se&nbsp;toho příšerného tichého hlídače víc, než by&nbsp;mě&nbsp;myslím dokázal vystrašit nějaký lupič.</span></p>
          <p class="chunk" data-nb-ref-number="133" data-nb-words="134" data-nb-chars="778"><span class="idea" data-nb-ref-number="133" id="idea133" data-nb-words="134" data-nb-chars="778">A&nbsp;teď vám musím povědět, co&nbsp;se&nbsp;mi&nbsp;stalo za&nbsp;velmi podivnou věc. Jak víte, dala jsem se&nbsp;v&nbsp;Londýně ostříhat a&nbsp;uložila jsem si&nbsp;vlasy ve&nbsp;velkém vrkoči na&nbsp;dně kufru. Jednoho večera, kdy dítě už&nbsp;spalo, jsem si&nbsp;krátila dlouhou chvíli prohlížením nábytku a&nbsp;přerovnáváním svých drobností. Mám v&nbsp;pokoji starý prádelník s&nbsp;třemi zásuvkami, z&nbsp;nichž horní dvě byly prázdné a&nbsp;třetí až&nbsp;dole zamčená. Do&nbsp;prvních dvou jsem si&nbsp;uložila prádlo, a&nbsp;protože jsem potřebovala ještě leccos vybalit, pochopitelně mě&nbsp;zlobilo, že&nbsp;nemohu použít i&nbsp;třetí zásuvku. Napadlo mne, že&nbsp;možná zůstala zamčena nedopatřením, a&nbsp;tak jsem vyndala svazek klíčů a&nbsp;zkoušela ji&nbsp;otevřít. Hned první zapadl do&nbsp;zámku jak ulitý a&nbsp;snadno jsem zásuvku otevřela. Byla v&nbsp;ní&nbsp;jedna jediná věc a&nbsp;určitě byste neuhodl co. Vrkoč mých vlasů.</span></p>
          <p class="chunk" data-nb-ref-number="134" data-nb-words="118" data-nb-chars="666"><span class="idea" data-nb-ref-number="134" id="idea134" data-nb-words="118" data-nb-chars="666">Vyndala jsem jej a&nbsp;udiveně jej prohlížela. Měl stejný zvláštní odstín a&nbsp;vlasy byly i&nbsp;stejně silné. V&nbsp;té&nbsp;chvíli jsem si&nbsp;teprve s&nbsp;ohromením uvědomila, že&nbsp;to&nbsp;mé&nbsp;vlasy být nemohou. Jak bych je&nbsp;mohla mít zamčené v&nbsp;této zásuvce? Roztřesenýma rukama jsem otevřela kufr, všechno z&nbsp;něj vyndala a&nbsp;ze&nbsp;samého dna vytáhla své vlasy. Položila jsem oba copy vedle sebe a&nbsp;mohu vás ujistit, že&nbsp;byly naprosto stejné. Není to&nbsp;víc než zvláštní? Ať&nbsp;jsem si&nbsp;lámala hlavu sebevíc, za&nbsp;nic na&nbsp;světě jsem nemohla pochopit, co&nbsp;to&nbsp;vše znamená. Vrátila jsem cizí vlasy do&nbsp;zásuvky, ale Rucastlům jsem se&nbsp;o&nbsp;ničem nezmínila, neboť jsem měla pocit, že&nbsp;jsem přece jen neměla zamčenou zásuvku otvírat.</span></p>
          <p class="chunk" data-nb-ref-number="135" data-nb-words="116" data-nb-chars="684"><span class="idea" data-nb-ref-number="135" id="idea135" data-nb-words="116" data-nb-chars="684">Jak jste již možná postřehl, pane Holmesi, jsem dost všímavá a&nbsp;brzy jsem si&nbsp;zapamatovala přesné rozvržení celého domu. Zdálo se&nbsp;mi&nbsp;však, že&nbsp;jedno jeho křídlo je&nbsp;úplně neobydlené. Vedou k&nbsp;němu dveře, které se&nbsp;otvírají proti vchodu do&nbsp;Tollerova bytu, ale bývají vždycky zamčené.Jednou však když jsem šla ze&nbsp;schodů, zahlédla jsem pana Rucastla, jak právě vychází z&nbsp;těchto dveří se&nbsp;svými klíči v&nbsp;ruce a&nbsp;na&nbsp;tváři výraz, který ho&nbsp;dočista proměnil; vůbec v&nbsp;té&nbsp;chvíli nevypadal jak onen tlustý žoviální pán, na&nbsp;kterého jsem byla uvyklá. Tváře měl rudé, obočí zježené vzteky a&nbsp;na&nbsp;spáncích mu&nbsp;samou zlostí vystupovaly žíly. Zamkl dveře a&nbsp;proběhl kolem, aniž mi&nbsp;věnoval jediné slovo nebo pohled.</span></p>
          <p class="chunk" data-nb-ref-number="136" data-nb-words="71" data-nb-chars="411"><span class="idea" data-nb-ref-number="136" id="idea136" data-nb-words="71" data-nb-chars="411">To&nbsp;ovšem probudilo mou zvědavost, a&nbsp;když jsem si&nbsp;vyšla se&nbsp;svým svěřencem na&nbsp;procházku, zamířila jsem s&nbsp;ním pod ono opuštěné křídlo, abych se&nbsp;podívala alespoň do&nbsp;oken. Byla tam čtyři vedle sebe, tři prostě jenom špinavá a&nbsp;čtvrté se&nbsp;spuštěnými žaluziemi. A&nbsp;všechna byla určitě opuštěná. Jak jsem se&nbsp;tam tak procházela a&nbsp;chvílemi pohlédla k&nbsp;oknům, přiběhl za&nbsp;mnou pan Rucastle, zase už&nbsp;veselý a&nbsp;žoviální jako vždy.</span></p>
          <p class="chunk" data-nb-ref-number="137" data-nb-words="32" data-nb-chars="186"><span class="idea" data-nb-ref-number="137" id="idea137" data-nb-words="32" data-nb-chars="186">,Jistě si&nbsp;o&nbsp;mně musíte myslet, že&nbsp;jsem hotový nezdvořák, když jsem tak kolem vás prošel bez jediného slova, má&nbsp;drahá mladá dámo,’ řekl mi. ,Ale měl jsem plnou hlavu obchodních starostí.’</span></p>
          <p class="chunk" data-nb-ref-number="138" data-nb-words="25" data-nb-chars="159"><span class="idea" data-nb-ref-number="138" id="idea138" data-nb-words="25" data-nb-chars="159">Ujistila jsem ho, že, mě&nbsp;to&nbsp;ani v&nbsp;nejmenším neurazilo. ,Ale mimochodem,’ prohodila jsem, ,máte tu&nbsp;spoustu volných pokojů, a&nbsp;jeden má&nbsp;dokonce spuštěné žaluzie.’</span></p>
          <p class="chunk" data-nb-ref-number="139" data-nb-words="61" data-nb-chars="345"><span class="idea" data-nb-ref-number="139" id="idea139" data-nb-words="61" data-nb-chars="345">,Moc si&nbsp;potrpím na&nbsp;fotografování,’ odpověděl mi, ,a zařídil jsem si&nbsp;tam temnou komoru. Ale panenko skákavá! Našli my&nbsp;jsme si&nbsp;všímavou mladou dámu. Kdo by&nbsp;si&nbsp;o&nbsp;ní&nbsp;něco takového pomyslel? Kohopak by&nbsp;to&nbsp;napadlo?’ Řekl to&nbsp;žertovně, ale když se&nbsp;po&nbsp;mně podíval, nic žertovného v&nbsp;očích neměl. Četla jsem v&nbsp;nich podezření a&nbsp;hněv, ale rozhodně ne&nbsp;veselí.</span></p>
          <p class="chunk" data-nb-ref-number="140" data-nb-words="90" data-nb-chars="506"><span class="idea" data-nb-ref-number="140" id="idea140" data-nb-words="90" data-nb-chars="506">Jenomže, pane Holmesi, od&nbsp;okamžiku, kdy jsem pochopila, že&nbsp;se&nbsp;v&nbsp;té&nbsp;řadě pokojů tají něco, o&nbsp;čem se&nbsp;nemám dovědět, jen jsem hořela touhou do&nbsp;nich proniknout. Nevedla mne k&nbsp;tomu jen zvědavost, i&nbsp;když zvědavá jsem až&nbsp;dost. Cítila jsem to&nbsp;spíš jako povinnost — a&nbsp;věřila jsem, že&nbsp;dostanu-li se&nbsp;dovnitř, vykonám tím jakési dobro. Hodně se&nbsp;mluví o&nbsp;ženském instinktu a&nbsp;možná že&nbsp;právě ten instinkt mne k&nbsp;tomu vedl. Prostě jsem neměla klidu a&nbsp;jen jsem číhala na&nbsp;chvíli, kdy bych mohla proklouznout zakázanými dveřmi.</span></p>
          <p class="chunk" data-nb-ref-number="141" data-nb-words="104" data-nb-chars="596"><span class="idea" data-nb-ref-number="141" id="idea141" data-nb-words="104" data-nb-chars="596">Má&nbsp;chvíle se&nbsp;mi&nbsp;naskytla až&nbsp;včera. Měla bych vás snad ještě upozornit, že&nbsp;kromě pana Rucastla má&nbsp;v&nbsp;těch opuštěných pokojích co&nbsp;chvíli něco na&nbsp;práci Toller a&nbsp;jeho žena, a&nbsp;jednou jsem Tollera dokonce viděla, jak nese dovnitř jakýsi velký černý plátěný vak. V&nbsp;poslední době nezřízeně pije a&nbsp;včera byl zpitý pod obraz, a&nbsp;když jsem vyšla nahoru, povšimla jsem si, že&nbsp;v&nbsp;zámku zůstal klíč. Jsem přesvědčena, že&nbsp;ho&nbsp;tam zapomněl. Pán a&nbsp;paní Rucastlovi byli v&nbsp;té&nbsp;chvíli dole a&nbsp;chlapec s&nbsp;nimi, takže jsem měla výtečnou příležitost. Tichounce jsem otočila klíčem v&nbsp;zámku, otevřela dveře a&nbsp;proklouzla dovnitř.</span></p>
          <p class="chunk" data-nb-ref-number="142" data-nb-words="245" data-nb-chars="1464"><span class="idea" data-nb-ref-number="142" id="idea142" data-nb-words="245" data-nb-chars="1464">Přede mnou se&nbsp;objevila úzká chodbička s&nbsp;holými zdmi a&nbsp;nepokrytou podlahou, která se&nbsp;vzadu stáčela do&nbsp;pravého úhlu. Za&nbsp;rohem jsem spatřila v&nbsp;řadě troje dveře a&nbsp;první a&nbsp;třetí z&nbsp;nich byly otevřené. Vedly do&nbsp;prázdných pokojů, zaprášených a&nbsp;bezútěšných. V&nbsp;jednom z&nbsp;nich byla dvě okna a&nbsp;v&nbsp;druhém jedno, ale všechna byla tak hustě pokrytá špínou, že&nbsp;jimi večerní světlo sotva pronikalo. Prostřední dveře byly zavřené a&nbsp;navíc zajištěné širokou tyčí z&nbsp;železné postele, která byla z&nbsp;jedné strany připevněna visacím zámkem ke&nbsp;kruhu ve&nbsp;zdi a&nbsp;z&nbsp;druhé přivázána pevným provazcem. Dveře samotné byly také zamčené, ale klíč v&nbsp;nich nebyl. Zabarikádované dveře určitě odpovídaly oknu se&nbsp;staženými žaluziemi, které jsem viděla zezdola, ale podle světla, jež pod nimi prosvítalo, jsem poznala, že&nbsp;v&nbsp;pokoji nemůže být tma a&nbsp;že&nbsp;je&nbsp;tam zřejmě ještě vikýř, který propouští světlo shora. Jak jsem tak stála v&nbsp;chodbičce, prohlížela si&nbsp;ty&nbsp;zlověstné dveře a&nbsp;hloubala, jaké tajemství asi skrývají, zaslechla jsem pojednou z&nbsp;pokoje kroky a&nbsp;zahlédla, jak se&nbsp;v&nbsp;nepatrné štěrbince světla pronikajícího zpod dveří mihl sem a&nbsp;tam jakýsi stín. Zachvátila mne z&nbsp;toho pohledu hrůza, pane Holmesi, šílená, nezvladatelná hrůza. Až&nbsp;k&nbsp;prasknutí napjaté nervy mi&nbsp;náhle vypověděly a&nbsp;já&nbsp;se&nbsp;otočila a&nbsp;prchala — prchala jsem, jako kdyby se&nbsp;po&nbsp;mně vztahovala jakási obludná ruka a&nbsp;chytala mne již za&nbsp;sukni. Proběhla jsem jak šílená chodbou i&nbsp;dveřmi a&nbsp;vpadla jsem přímo do&nbsp;náruče pana Rucastla, který čekal venku.</span></p>
          <p class="chunk" data-nb-ref-number="143" data-nb-words="22" data-nb-chars="113"><span class="idea" data-nb-ref-number="143" id="idea143" data-nb-words="22" data-nb-chars="113">,Aha, tak jste to&nbsp;přece vy,’ řekl mi&nbsp;s&nbsp;úsměvem. ,Však jsem si&nbsp;to&nbsp;hned myslel, když jsem viděl ty&nbsp;otevřené dveře.’</span></p>
          <p class="chunk" data-nb-ref-number="144" data-nb-words="7" data-nb-chars="42"><span class="idea" data-nb-ref-number="144" id="idea144" data-nb-words="7" data-nb-chars="42">,Ach, to&nbsp;jsem se&nbsp;vylekala!’ vydechla jsem.</span></p>
          <p class="chunk" data-nb-ref-number="145" data-nb-words="27" data-nb-chars="162"><span class="idea" data-nb-ref-number="145" id="idea145" data-nb-words="27" data-nb-chars="162">,Ale má&nbsp;drahá mladá dámo! Má&nbsp;drahá mladá dámo,’ utěšoval mne a&nbsp;nedovedete si&nbsp;ani představit, jak lichotivě a&nbsp;konejšivě ke&nbsp;mně hovořil. ,Copak vás tolik vyděsilo?’</span></p>
          <p class="chunk" data-nb-ref-number="146" data-nb-words="19" data-nb-chars="109"><span class="idea" data-nb-ref-number="146" id="idea146" data-nb-words="19" data-nb-chars="109">Mluvil však až&nbsp;příliš chlácholivě. Přeháněl to. Pochopila jsem, že&nbsp;se&nbsp;před ním musím mít co&nbsp;nejvíc na&nbsp;pozoru.</span></p>
          <p class="chunk" data-nb-ref-number="147" data-nb-words="39" data-nb-chars="215"><span class="idea" data-nb-ref-number="147" id="idea147" data-nb-words="39" data-nb-chars="215">,Byla jsem hrozně pošetilá a&nbsp;vešla do&nbsp;toho prázdného křídla,’ odpověděla jsem mu. ,Ale je&nbsp;to&nbsp;tam v&nbsp;příšeří tak opuštěné a&nbsp;strašidelné, že&nbsp;jsem se&nbsp;zalekla a&nbsp;honem zas vyběhla ven. Ach bože, jaké je&nbsp;tam děsivé ticho!’</span></p>
          <p class="chunk" data-nb-ref-number="148" data-nb-words="13" data-nb-chars="71"><span class="idea" data-nb-ref-number="148" id="idea148" data-nb-words="13" data-nb-chars="71">,Ničeho jiného jste se&nbsp;nelekla?’ zeptal se&nbsp;a&nbsp;pátravě se&nbsp;na&nbsp;mne zadíval.</span></p>
          <p class="chunk" data-nb-ref-number="149" data-nb-words="10" data-nb-chars="52"><span class="idea" data-nb-ref-number="149" id="idea149" data-nb-words="10" data-nb-chars="52">,Ne, čeho bych se&nbsp;měla leknout?’ zeptala jsem se&nbsp;ho.</span></p>
          <p class="chunk" data-nb-ref-number="150" data-nb-words="7" data-nb-chars="38"><span class="idea" data-nb-ref-number="150" id="idea150" data-nb-words="7" data-nb-chars="38">,A proč myslíte, že&nbsp;zamykám ty&nbsp;dveře?’</span></p>
          <p class="chunk" data-nb-ref-number="151" data-nb-words="3" data-nb-chars="21"><span class="idea" data-nb-ref-number="151" id="idea151" data-nb-words="3" data-nb-chars="21">,To doopravdy nevím.’</span></p>
          <p class="chunk" data-nb-ref-number="152" data-nb-words="17" data-nb-chars="99"><span class="idea" data-nb-ref-number="152" id="idea152" data-nb-words="17" data-nb-chars="99">,Aby tam nelezl nikdo, kdo tam nemá co&nbsp;pohledávat. Chápete?’ Pořád se&nbsp;ještě na&nbsp;mne líbezně usmíval.</span></p>
          <p class="chunk" data-nb-ref-number="153" data-nb-words="6" data-nb-chars="30"><span class="idea" data-nb-ref-number="153" id="idea153" data-nb-words="6" data-nb-chars="30">,Kdybych to&nbsp;byla jen tušila -’</span></p>
          <p class="chunk" data-nb-ref-number="154" data-nb-words="33" data-nb-chars="191"><span class="idea" data-nb-ref-number="154" id="idea154" data-nb-words="33" data-nb-chars="191">,Tak teď už&nbsp;to&nbsp;víte. A&nbsp;jestli ještě jednou překročíte ten práh -’ úsměv mu&nbsp;najednou ztuhl do&nbsp;rozzuřeného úšklebku a&nbsp;podíval se&nbsp;na&nbsp;mne nenávistně, s&nbsp;výrazem přímo ďábelským, ,hodím vás psovi.’</span></p>
          <p class="chunk" data-nb-ref-number="155" data-nb-words="271" data-nb-chars="1526"><span class="idea" data-nb-ref-number="155" id="idea155" data-nb-words="271" data-nb-chars="1526">Byla jsem tak zděšená, že&nbsp;už&nbsp;ani nevím, co&nbsp;jsem v&nbsp;té&nbsp;chvíli udělala. Nejspíš jsem asi proběhla kolem něj a&nbsp;utíkala do&nbsp;svého pokoje. Na&nbsp;nic se&nbsp;již nepamatuji až&nbsp;do&nbsp;chvíle, kdy jsem se&nbsp;vzpamatovala a&nbsp;ležela celá roztřesená na&nbsp;posteli. V&nbsp;té&nbsp;chvíli jsem si&nbsp;vzpomněla na&nbsp;vás, pane Holmesi. Nemohla bych tam žít už&nbsp;ani den bez vaší rady. Děsil mé&nbsp;celý dům, muž, jeho žena, služebnictvo, ba&nbsp;i&nbsp;to&nbsp;dítě. Připadali mi&nbsp;všichni příšerní. Kdybych vás jenom mohla zavolat, hned bych měla víc odvahy. Mohla jsem samozřejmě z&nbsp;domu utéci, ale má&nbsp;zvědavost byla téměř tak silná jak strach. A&nbsp;tak jsem se&nbsp;rychle rozhodla. Pošlu vám telegram. Vzala jsem si&nbsp;klobouk a&nbsp;plášť a&nbsp;zašla na&nbsp;poštu, která je&nbsp;sotva půl míle od&nbsp;domu. Vracela jsem se&nbsp;již s&nbsp;lehčím srdcem, ale když jsem se&nbsp;blížila ke&nbsp;dveřím, napadla mne najednou strašlivá myšlenka — jestli snad není pes puštěný. Vzpomněla jsem si&nbsp;však, že&nbsp;Toller se&nbsp;zpil toho večera do&nbsp;němoty a&nbsp;že&nbsp;je&nbsp;z&nbsp;celé domácnosti jediný, kdo trochu zvládne tu&nbsp;divokou bestii a&nbsp;kdo si&nbsp;může troufnout ji&nbsp;odvázat. Bezpečně jsem zas vklouzla do&nbsp;domu a&nbsp;snad do&nbsp;půlnoci jsem ani oka nezamhouřila ze&nbsp;samé radosti, že&nbsp;vás zas brzy uvidím. Rucastlovi celkem bez námitek souhlasili, abych si&nbsp;zašla na&nbsp;dopoledne do&nbsp;Winchesteru, ale nařídili mi, abych se&nbsp;do&nbsp;tří vrátila, protože se&nbsp;chystají na&nbsp;návštěvu a&nbsp;budou celý večer pryč, takže musím dohlédnout na&nbsp;dítě. Vylíčila jsem vám teď všechna svá dobrodružství, pane Holmesi, a&nbsp;byla bych vám nesmírně vděčná, kdybyste mi&nbsp;vysvětlil, co&nbsp;vlastně znamenají a&nbsp;hlavně jak se&nbsp;mám zařídit.“</span></p>
          <p class="chunk" data-nb-ref-number="156" data-nb-words="33" data-nb-chars="193"><span class="idea" data-nb-ref-number="156" id="idea156" data-nb-words="33" data-nb-chars="193">Holmes i&nbsp;já&nbsp;jsme naslouchali jejímu neobyčejnému vyprávění jak očarováni. Potom můj přítel povstal a&nbsp;začal přecházet s&nbsp;rukama v&nbsp;kapsách a&nbsp;s&nbsp;velmi vážným výrazem ve&nbsp;tváři sem a&nbsp;tam po&nbsp;místnosti.</span></p>
          <p class="chunk" data-nb-ref-number="157" data-nb-words="6" data-nb-chars="35"><span class="idea" data-nb-ref-number="157" id="idea157" data-nb-words="6" data-nb-chars="35">„Je Toller ještě opilý?“ zeptal se.</span></p>
          <p class="chunk" data-nb-ref-number="158" data-nb-words="15" data-nb-chars="81"><span class="idea" data-nb-ref-number="158" id="idea158" data-nb-words="15" data-nb-chars="81">„Ano. Slyšela jsem, jak si&nbsp;jeho žena stěžuje paní Rucastlové, že&nbsp;neví, co&nbsp;s&nbsp;ním.“</span></p>
          <p class="chunk" data-nb-ref-number="159" data-nb-words="9" data-nb-chars="49"><span class="idea" data-nb-ref-number="159" id="idea159" data-nb-words="9" data-nb-chars="49">„To je&nbsp;jen dobře. A&nbsp;Rucastlovi budou večer pryč?“</span></p>
          <p class="chunk" data-nb-ref-number="160" data-nb-words="1" data-nb-chars="6"><span class="idea" data-nb-ref-number="160" id="idea160" data-nb-words="1" data-nb-chars="6">„Ano.“</span></p>
          <p class="chunk" data-nb-ref-number="161" data-nb-words="8" data-nb-chars="43"><span class="idea" data-nb-ref-number="161" id="idea161" data-nb-words="8" data-nb-chars="43">„Je v&nbsp;domě sklep s&nbsp;pořádným pevným zámkem?“</span></p>
          <p class="chunk" data-nb-ref-number="162" data-nb-words="5" data-nb-chars="28"><span class="idea" data-nb-ref-number="162" id="idea162" data-nb-words="5" data-nb-chars="28">„Jistě, ukládá se&nbsp;tam víno.“</span></p>
          <p class="chunk" data-nb-ref-number="163" data-nb-words="40" data-nb-chars="250"><span class="idea" data-nb-ref-number="163" id="idea163" data-nb-words="40" data-nb-chars="250">„Zachovala jste se&nbsp;v&nbsp;celé té&nbsp;záležitosti jak velmi odvážná a&nbsp;statečná dívka, slečno Hunterová. Myslíte, že&nbsp;byste dokázala podniknout ještě něco, k&nbsp;čemu je&nbsp;třeba značné odvahy? Nežádal bych to&nbsp;po&nbsp;vás, kdybych nevěděl, že&nbsp;jste naprosto výjimečná žena.“</span></p>
          <p class="chunk" data-nb-ref-number="164" data-nb-words="7" data-nb-chars="36"><span class="idea" data-nb-ref-number="164" id="idea164" data-nb-words="7" data-nb-chars="36">„Pokusím se. A&nbsp;co&nbsp;bych měla udělat?“</span></p>
          <p class="chunk" data-nb-ref-number="165" data-nb-words="51" data-nb-chars="306"><span class="idea" data-nb-ref-number="165" id="idea165" data-nb-words="51" data-nb-chars="306">„V sedm hodin přijdeme, můj přítel a&nbsp;já, k&nbsp;Měděným bukům. Rucastlovi budou již pryč a&nbsp;Toller, jak doufám, neschopný pohybu. Zbývá jen paní Tollerová, ale není vyloučeno, že&nbsp;by&nbsp;mohla ztropit poprask. Velmi byste nám práci ulehčila, kdybyste ji&nbsp;poslala pod nějakou záminkou do&nbsp;sklepa a&nbsp;otočila za&nbsp;ní&nbsp;klíčem.“</span></p>
          <p class="chunk" data-nb-ref-number="166" data-nb-words="2" data-nb-chars="13"><span class="idea" data-nb-ref-number="166" id="idea166" data-nb-words="2" data-nb-chars="13">„Zařídím to.“</span></p>
          <p class="chunk" data-nb-ref-number="167" data-nb-words="198" data-nb-chars="1148"><span class="idea" data-nb-ref-number="167" id="idea167" data-nb-words="198" data-nb-chars="1148">„Výborně. A&nbsp;pak se&nbsp;na&nbsp;celou věc podíváme jaksepatří. Je&nbsp;ovšem jen jediné pravděpodobné vysvětlení. Rucastlovi vás k&nbsp;sobě povolali, abyste někoho zpodobňovala, někoho, kdo je&nbsp;uvězněn v&nbsp;tom pokojíku. To&nbsp;je&nbsp;nad slunce jasnější. Pokud jde o&nbsp;to, kdo je&nbsp;tam uvězněn, pak jsem si&nbsp;zcela jist, že&nbsp;je&nbsp;to&nbsp;slečna Alice Rucastlová, o&nbsp;níž, pokud si&nbsp;správně pamatuji, tvrdí její otec, že&nbsp;odjela do&nbsp;Ameriky. Vybral si&nbsp;vás bezpochyby proto, že&nbsp;ji&nbsp;připomínáte výškou, postavou i&nbsp;barvou vlasů. Nejspíše prodělala nějakou nemoc a&nbsp;musela se&nbsp;dát ostříhat, a&nbsp;tak jste samozřejmě musela obětovat vlasy i&nbsp;vy. Úplnou náhodou jste přišla na&nbsp;její cop. Muž na&nbsp;silnici byl bezpochyby její přítel — a&nbsp;možná i&nbsp;snoubenec — a&nbsp;protože jste sedávala u&nbsp;okna v&nbsp;jejích šatech a&nbsp;tolik jí&nbsp;byla podobná, a&nbsp;protože kdykoli vás viděl, jste se&nbsp;smála, usoudil zřejmě z&nbsp;vašeho veselí a&nbsp;později i&nbsp;pohybu, jímž jste mu&nbsp;naznačovala, aby odešel, že&nbsp;slečna Rucastlová je&nbsp;zcela spokojená a&nbsp;nepřeje si&nbsp;již, aby jí&nbsp;projevoval zájem. Psa pouštějí na&nbsp;noc ven, aby mu&nbsp;znemožnili veškeré pokusy jakkoli se&nbsp;s&nbsp;ní&nbsp;domluvit. Až&nbsp;potud je&nbsp;mi&nbsp;vše jasné. Nejzávažnějším bodem celého případu je&nbsp;ovšem povaha dítěte.“</span></p>
          <p class="chunk" data-nb-ref-number="168" data-nb-words="9" data-nb-chars="51"><span class="idea" data-nb-ref-number="168" id="idea168" data-nb-words="9" data-nb-chars="51">„Co s&nbsp;tím má&nbsp;proboha dítě společného?“ zvolal jsem.</span></p>
          <p class="chunk" data-nb-ref-number="169" data-nb-words="88" data-nb-chars="516"><span class="idea" data-nb-ref-number="169" id="idea169" data-nb-words="88" data-nb-chars="516">„Můj milý Watsone, jako lékař si&nbsp;přece den co&nbsp;den ověřujete sklony dítěte tím, že&nbsp;zkoumáte jeho rodiče. Což nechápete, že&nbsp;může mnohé napovědět i&nbsp;opačný postup? Často jsem pochopil povahu rodičů teprve tehdy, když jsem dost dlouho pozoroval jejich děti. A&nbsp;založení tohoto dítěte je&nbsp;abnormálně kruté; ten chlapec je&nbsp;krutý jen proto, že&nbsp;ho&nbsp;to&nbsp;těší, a&nbsp;ať&nbsp;již zdědil tuto vlastnost po&nbsp;svém usměvavém otci, což se&nbsp;mi&nbsp;zdá nejpravděpodobnější, nebo po&nbsp;matce, nevěští to&nbsp;pro ubohé děvče, které je&nbsp;v&nbsp;jejich moci, nic dobrého.“</span></p>
          <p class="chunk" data-nb-ref-number="170" data-nb-words="32" data-nb-chars="207"><span class="idea" data-nb-ref-number="170" id="idea170" data-nb-words="32" data-nb-chars="207">„Určitě máte pravdu, pane Holmesi,“ zvolala naše klientka. „Vybavuje se&nbsp;mi&nbsp;na&nbsp;tisíc maličkostí, které jen potvrzují, jak přesně jste to&nbsp;vystihl. Ach, neztrácejme již ani okamžik, ať&nbsp;té&nbsp;ubohé dívce pomůžeme.“</span></p>
          <p class="chunk" data-nb-ref-number="171" data-nb-words="31" data-nb-chars="179"><span class="idea" data-nb-ref-number="171" id="idea171" data-nb-words="31" data-nb-chars="179">„Musíme jednat velmi obezřele, neboť máme co&nbsp;dělat s&nbsp;nesmírně prohnaným člověkem. Do&nbsp;sedmi hodin nemůžeme podniknout nic. Ale v&nbsp;sedm jsme u&nbsp;vás a&nbsp;pak již tu&nbsp;záhadu brzy vyřešíme.“</span></p>
          <p class="chunk" data-nb-ref-number="172" data-nb-words="48" data-nb-chars="304"><span class="idea" data-nb-ref-number="172" id="idea172" data-nb-words="48" data-nb-chars="304">Svoje slovo jsme splnili, neboť jsme zanechali bryčku v&nbsp;nedalekém zájezdním hostinci a&nbsp;přesně v&nbsp;sedm dorazili k&nbsp;domu U&nbsp;měděných buků. I&nbsp;kdyby na&nbsp;prahu nestála usmívající se&nbsp;slečna Hunterová, poznali bychom byli dům podle skupinky stromů, jejichž temné listí zářilo v&nbsp;zapadajícím slunci jak naleštěný kov.</span></p>
          <p class="chunk" data-nb-ref-number="173" data-nb-words="7" data-nb-chars="38"><span class="idea" data-nb-ref-number="173" id="idea173" data-nb-words="7" data-nb-chars="38">„Povedlo se&nbsp;vám to?“ zeptal se&nbsp;Holmes.</span></p>
          <p class="chunk" data-nb-ref-number="174" data-nb-words="30" data-nb-chars="197"><span class="idea" data-nb-ref-number="174" id="idea174" data-nb-words="30" data-nb-chars="197">Odněkud zdola se&nbsp;rozléhalo hlasité bušení. „To bouchá paní Tollerová ve&nbsp;sklepě,“ řekla slečna Hunterová. „A její manžel chrápe v&nbsp;kuchyni na&nbsp;podlaze. Tady jsou klíče, duplikáty klíčů pana Rucastla.“</span></p>
          <p class="chunk" data-nb-ref-number="175" data-nb-words="20" data-nb-chars="124"><span class="idea" data-nb-ref-number="175" id="idea175" data-nb-words="20" data-nb-chars="124">„Vedla jste si&nbsp;opravdu báječně!“ zvolal nadšeně Holmes. „A teď nám ukažte, kudy jít, ať&nbsp;brzy dořešíme tu&nbsp;temnou záležitost.“</span></p>
          <p class="chunk" data-nb-ref-number="176" data-nb-words="58" data-nb-chars="381"><span class="idea" data-nb-ref-number="176" id="idea176" data-nb-words="58" data-nb-chars="381">Vystoupili jsme nahoru po&nbsp;schodech, odemkli dveře a&nbsp;následovali slečnu Hunterovou úzkou chodbičkou až&nbsp;k&nbsp;zabarikádovaným dveřím, které nám včera popsala. Holmes rozřízl provaz a&nbsp;odstranil železnou tyč. Pak začal zkoušet jeden klíč po&nbsp;druhém, ale žádný do&nbsp;zámku nezapadal. Z&nbsp;pokojíku se&nbsp;neozýval ani sebemenší šramot a&nbsp;Holmesovi se&nbsp;to&nbsp;ticho zřejmě nelíbilo, neboť se&nbsp;vážně zachmuřil.</span></p>
          <p class="chunk" data-nb-ref-number="177" data-nb-words="24" data-nb-chars="160"><span class="idea" data-nb-ref-number="177" id="idea177" data-nb-words="24" data-nb-chars="160">„Doufám, že&nbsp;nejdeme pozdě,“ řekl. „Raději tady počkejte, slečno Hunterová. Vy&nbsp;se, Watsone, opřete ramenem do&nbsp;těch dveří a&nbsp;uvidíme, jestli se&nbsp;dostaneme dovnitř.“</span></p>
          <p class="chunk" data-nb-ref-number="178" data-nb-words="44" data-nb-chars="258"><span class="idea" data-nb-ref-number="178" id="idea178" data-nb-words="44" data-nb-chars="258">Dveře byly staré a&nbsp;chatrné a&nbsp;pod naším společným náporem rázem povolily. Vpadli jsme oba do&nbsp;pokoje. Ten však byl prázdný. Nebyl tu&nbsp;žádný nábytek, jen úzká postel se&nbsp;slamníkem, malý stolek a&nbsp;košíček s&nbsp;nějakým šitím. Vikýř nahoře byl otevřený a&nbsp;vězeňkyně pryč.</span></p>
          <p class="chunk" data-nb-ref-number="179" data-nb-words="21" data-nb-chars="131"><span class="idea" data-nb-ref-number="179" id="idea179" data-nb-words="21" data-nb-chars="131">„Zase tu&nbsp;provedli nějakou ničemnost,“ řekl Holmes. „Ten chlap určitě uhodl, k&nbsp;čemu se&nbsp;slečna Hunterová chystá, a&nbsp;svoji oběť unesl.“</span></p>
          <p class="chunk" data-nb-ref-number="180" data-nb-words="2" data-nb-chars="10"><span class="idea" data-nb-ref-number="180" id="idea180" data-nb-words="2" data-nb-chars="10">„Ale jak?“</span></p>
          <p class="chunk" data-nb-ref-number="181" data-nb-words="26" data-nb-chars="161"><span class="idea" data-nb-ref-number="181" id="idea181" data-nb-words="26" data-nb-chars="161">„Vikýřem. Hned se&nbsp;přesvědčíme, jak to&nbsp;dokázal.“ Vyšvihl se&nbsp;na&nbsp;střechu. „Samozřejmě,“ zvolal. „Je tady dlouhý lehký žebřík opřený o&nbsp;okap. Tak po&nbsp;něm tedy slezli.“</span></p>
          <p class="chunk" data-nb-ref-number="182" data-nb-words="15" data-nb-chars="102"><span class="idea" data-nb-ref-number="182" id="idea182" data-nb-words="15" data-nb-chars="102">„Ale to&nbsp;přece není možné,“ řekla slečna Hunterová. „Když Rucastlovi odjížděli, žebřík tu&nbsp;ještě nebyl.“</span></p>
          <p class="chunk" data-nb-ref-number="183" data-nb-words="36" data-nb-chars="209"><span class="idea" data-nb-ref-number="183" id="idea183" data-nb-words="36" data-nb-chars="209">„Zřejmě se&nbsp;vrátil a&nbsp;provedl to. Říkal jsem vám, že&nbsp;je&nbsp;to&nbsp;prohnaný a&nbsp;nebezpečný chlap. A&nbsp;ani by&nbsp;mě&nbsp;nepřekvapilo, kdyby teď běžel po&nbsp;schodech, slyším tam nějaké kroky. Měl byste si, Watsone, připravit revolver.“</span></p>
          <p class="chunk" data-nb-ref-number="184" data-nb-words="37" data-nb-chars="198"><span class="idea" data-nb-ref-number="184" id="idea184" data-nb-words="37" data-nb-chars="198">Ještě to&nbsp;téměř nedořekl a&nbsp;do&nbsp;dveří vpadl tlustý hřmotný chlap s&nbsp;těžkou sukovicí v&nbsp;ruce. Slečna Hunterová vykřikla a&nbsp;ucouvla před ním ke&nbsp;zdi, ale Holmes se&nbsp;vrhl kupředu a&nbsp;postavil se&nbsp;mu&nbsp;tváří v&nbsp;tvář.</span></p>
          <p class="chunk" data-nb-ref-number="185" data-nb-words="6" data-nb-chars="38"><span class="idea" data-nb-ref-number="185" id="idea185" data-nb-words="6" data-nb-chars="38">„Vy ničemo!“ zvolal. „Kde máte dceru?“</span></p>
          <p class="chunk" data-nb-ref-number="186" data-nb-words="43" data-nb-chars="219"><span class="idea" data-nb-ref-number="186" id="idea186" data-nb-words="43" data-nb-chars="219">„Na to&nbsp;bych se&nbsp;měl ptát já&nbsp;vás,“ zaječel muž. „Vy zloději! Vy&nbsp;špehové zlodějští! Ale teď jsem vás přistihl, co? A&nbsp;mám vás pěkně v&nbsp;hrsti! Však vám to&nbsp;taky ukážu!“ Otočil se, a&nbsp;co&nbsp;mu&nbsp;nohy stačily, hlučně seběhl ze&nbsp;schodů.</span></p>
          <p class="chunk" data-nb-ref-number="187" data-nb-words="6" data-nb-chars="43"><span class="idea" data-nb-ref-number="187" id="idea187" data-nb-words="6" data-nb-chars="43">„Utíká pro psa!“ vykřikla slečna Hunterová.</span></p>
          <p class="chunk" data-nb-ref-number="188" data-nb-words="6" data-nb-chars="39"><span class="idea" data-nb-ref-number="188" id="idea188" data-nb-words="6" data-nb-chars="39">„Mám přece revolver,“ utěšoval jsem ji.</span></p>
          <p class="chunk" data-nb-ref-number="189" data-nb-words="54" data-nb-chars="347"><span class="idea" data-nb-ref-number="189" id="idea189" data-nb-words="54" data-nb-chars="347">„Zavřete raději hlavní dveře!“ zvolal Holmes a&nbsp;všichni jsme se&nbsp;společně řítili dolů po&nbsp;schodech. Ještě jsme ani nebyli v&nbsp;hale, když jsme zaslechli štěkot obrovského psa a&nbsp;potom děsivý bolestný výkřik a&nbsp;strašný úzkostný jek, který nám přímo rval uši. Z&nbsp;postranních dveří vyvrávoral jakýsi starší chlapík se&nbsp;zarudlým obličejem a&nbsp;roztřesenýma nohama.</span></p>
          <p class="chunk" data-nb-ref-number="190" data-nb-words="19" data-nb-chars="106"><span class="idea" data-nb-ref-number="190" id="idea190" data-nb-words="19" data-nb-chars="106">„Můj ty&nbsp;bože!“ zvolal. „Někdo pustil psa! A&nbsp;on&nbsp;nedostal dva dny žrát. Honem, pospěšte si, než bude pozdě!“</span></p>
          <p class="chunk" data-nb-ref-number="191" data-nb-words="130" data-nb-chars="767"><span class="idea" data-nb-ref-number="191" id="idea191" data-nb-words="130" data-nb-chars="767">Vyběhli jsme s&nbsp;Holmesem z&nbsp;domu, řítili se&nbsp;dozadu ke&nbsp;kůlně a&nbsp;Toller klopýtal za&nbsp;námi. Před sebou jsme spatřili obrovské vyhladovělé zvíře s&nbsp;černou mordou zahryzlou do&nbsp;Rucastlova hrdla a&nbsp;pod ním Rucastla svíjejícího se&nbsp;na&nbsp;zemi a&nbsp;ječícího děsem. Vrhl jsem se&nbsp;k&nbsp;nim, rozrazil psovi lebku a&nbsp;zvíře se&nbsp;prudce převalilo, pořád ještě zakousnuto nenasytnými bílými tesáky do&nbsp;záhybů na&nbsp;krku svého pána. Dalo nám mnoho práce, než jsme je&nbsp;od&nbsp;sebe odtrhli, a&nbsp;Rucastla jsme pak odnesli živého, ale zle pokousaného do&nbsp;domu. Položili jsme ho&nbsp;na&nbsp;pohovku v&nbsp;salónu, a&nbsp;když jsem nejprve poslal vystřízlivělého Tollera, aby vyřídil paní, co&nbsp;se&nbsp;stalo, snažil jsem se&nbsp;mu&nbsp;alespoň trochu zmírnit bolesti. Stáli jsme všichni kolem něj, když tu&nbsp;se&nbsp;otevřely dveře a&nbsp;vstoupila vysoká vyzáblá žena.</span></p>
          <p class="chunk" data-nb-ref-number="192" data-nb-words="5" data-nb-chars="43"><span class="idea" data-nb-ref-number="192" id="idea192" data-nb-words="5" data-nb-chars="43">„Paní Tollerová!“ zvolala slečna Hunterová.</span></p>
          <p class="chunk" data-nb-ref-number="193" data-nb-words="35" data-nb-chars="197"><span class="idea" data-nb-ref-number="193" id="idea193" data-nb-words="35" data-nb-chars="197">„Ano, slečno. Pan Rucastle mi&nbsp;odemkl, když se&nbsp;vrátil, a&nbsp;pak běžel teprv za&nbsp;vámi. Ale jaká škoda, že&nbsp;jste mi, slečno, nesvěřila, co&nbsp;chcete udělat, hned bych vám byla řekla, že&nbsp;se&nbsp;namáháte zbytečně.“</span></p>
          <p class="chunk" data-nb-ref-number="194" data-nb-words="18" data-nb-chars="104"><span class="idea" data-nb-ref-number="194" id="idea194" data-nb-words="18" data-nb-chars="104">„Aha!“ řekl Holmes a&nbsp;dychtivě se&nbsp;na&nbsp;ni&nbsp;zadíval. „Paní Tollerová je&nbsp;zřejmě do&nbsp;celé věci dobře zasvěcena.“</span></p>
          <p class="chunk" data-nb-ref-number="195" data-nb-words="10" data-nb-chars="52"><span class="idea" data-nb-ref-number="195" id="idea195" data-nb-words="10" data-nb-chars="52">„Ano, pane, jsem, a&nbsp;ráda vám řeknu všechno, co&nbsp;vím.“</span></p>
          <p class="chunk" data-nb-ref-number="196" data-nb-words="21" data-nb-chars="121"><span class="idea" data-nb-ref-number="196" id="idea196" data-nb-words="21" data-nb-chars="121">„Posaďte se&nbsp;tedy prosím, ať&nbsp;si&nbsp;vás poslechneme, neboť se&nbsp;musím přiznat, že&nbsp;několik věcí je&nbsp;pro mne ještě temnou záhadou.“</span></p>
          <p class="chunk" data-nb-ref-number="197" data-nb-words="46" data-nb-chars="266"><span class="idea" data-nb-ref-number="197" id="idea197" data-nb-words="46" data-nb-chars="266">„Však vám je&nbsp;brzy vyjasním,“ řekla paní Tollerová, „a byla bych vám to&nbsp;vysvětlila hned, jen kdybych se&nbsp;dostala ze&nbsp;sklepa. Jestli tohle všechno přijde před policejní soud, tak si&nbsp;pamatujte, že&nbsp;jsem vždycky stála při vaší přítelkyni a&nbsp;že&nbsp;jsem měla ráda i&nbsp;slečnu Alici.</span></p>
          <p class="chunk" data-nb-ref-number="198" data-nb-words="126" data-nb-chars="678"><span class="idea" data-nb-ref-number="198" id="idea198" data-nb-words="126" data-nb-chars="678">Ona nebyla slečna Alice doma šťastná, aspoň ne&nbsp;od&nbsp;té&nbsp;doby, co&nbsp;se&nbsp;jí&nbsp;otec znovu oženil. Pořád ji&nbsp;odstrkovali a&nbsp;nesměla do&nbsp;ničeho ani promluvit, ale nejhorší bylo, když se&nbsp;u&nbsp;jedné přítelkyně seznámila s&nbsp;panem Fowlerem. Jak jsem se&nbsp;aspoň doslechla, měla nárok na&nbsp;nějaké dědictví, ale byla chudinka vždycky tak tichá a&nbsp;trpělivá, že&nbsp;se&nbsp;o&nbsp;něm jakživa slovem nezmínila a&nbsp;všechno nechávala na&nbsp;panu Rucastlovi. Věděl, že&nbsp;se&nbsp;jí&nbsp;bát nemusí, ale jak si&nbsp;uvědomil, že&nbsp;by&nbsp;si&nbsp;mohla najít manžela a&nbsp;ten že&nbsp;by&nbsp;potom jistě žádal, co&nbsp;mu&nbsp;po&nbsp;právu náleží, rozhodl se, že&nbsp;jí&nbsp;v&nbsp;tom radši zabrání. Nejdříve na&nbsp;ní&nbsp;chtěl, aby mu&nbsp;podepsala nějaký dokument, že&nbsp;ať&nbsp;se&nbsp;vdá nebo ne, má&nbsp;na&nbsp;její peníze právo on.</span></p>
          <p class="chunk" data-nb-ref-number="199" data-nb-words="53" data-nb-chars="287"><span class="idea" data-nb-ref-number="199" id="idea199" data-nb-words="53" data-nb-chars="287">Když odmítala, naléhal na&nbsp;ni&nbsp;tak dlouho, až&nbsp;z&nbsp;toho dostala mozkovou horečku a&nbsp;šest neděl se&nbsp;potácela mezi životem a&nbsp;smrtí. Pak se&nbsp;konečně pozdravila, ale byla jak pouhý stín a&nbsp;i&nbsp;ty&nbsp;krásné vlasy jí&nbsp;ustřihli, jenže její mládenec se&nbsp;tím nedal nijak odradit a&nbsp;zůstal jí&nbsp;věrný jak pravý muž.“</span></p>
          <p class="chunk" data-nb-ref-number="200" data-nb-words="30" data-nb-chars="182"><span class="idea" data-nb-ref-number="200" id="idea200" data-nb-words="30" data-nb-chars="182">„Ach tak,“ řekl Holmes, „z toho, co&nbsp;jste nám laskavě vysvětlila, je&nbsp;mi&nbsp;už&nbsp;záležitost naprosto jasná a&nbsp;zbytek si&nbsp;dovedu domyslet. Pan Rucastle pak zřejmě přistoupil k&nbsp;metodě věznění?“</span></p>
          <p class="chunk" data-nb-ref-number="201" data-nb-words="2" data-nb-chars="12"><span class="idea" data-nb-ref-number="201" id="idea201" data-nb-words="2" data-nb-chars="12">„Ano, pane.“</span></p>
          <p class="chunk" data-nb-ref-number="202" data-nb-words="13" data-nb-chars="91"><span class="idea" data-nb-ref-number="202" id="idea202" data-nb-words="13" data-nb-chars="91">„A přivezl z&nbsp;Londýna slečnu Hunterovou, aby se&nbsp;zbavil nepříjemné vytrvalosti pana Fowlera.“</span></p>
          <p class="chunk" data-nb-ref-number="203" data-nb-words="5" data-nb-chars="29"><span class="idea" data-nb-ref-number="203" id="idea203" data-nb-words="5" data-nb-chars="29">„Opravdu, tak to&nbsp;bylo, pane.“</span></p>
          <p class="chunk" data-nb-ref-number="204" data-nb-words="41" data-nb-chars="235"><span class="idea" data-nb-ref-number="204" id="idea204" data-nb-words="41" data-nb-chars="235">„Jenže pan Fowler se&nbsp;hned tak odbýt nedal, jako ostatně žádný dobrý námořník, a&nbsp;obléhal dům tak dlouho, až&nbsp;se&nbsp;s&nbsp;vámi dohodl a&nbsp;pomocí jistých argumentů, zřejmě i&nbsp;pěkně šustivých, vás nakonec přesvědčil, že&nbsp;jeho zájmy se&nbsp;kryjí s&nbsp;vašimi.“</span></p>
          <p class="chunk" data-nb-ref-number="205" data-nb-words="12" data-nb-chars="80"><span class="idea" data-nb-ref-number="205" id="idea205" data-nb-words="12" data-nb-chars="80">„Pan Fowler je&nbsp;moc laskavý a&nbsp;štědrý gentleman,“ odpověděla vážně paní Tollerová.</span></p>
          <p class="chunk" data-nb-ref-number="206" data-nb-words="28" data-nb-chars="152"><span class="idea" data-nb-ref-number="206" id="idea206" data-nb-words="28" data-nb-chars="152">„A proto se&nbsp;také postaral, aby vašemu dobrému muži nikdy nechybělo něco k&nbsp;napití a&nbsp;aby tu&nbsp;čekal žebřík připravený na&nbsp;chvíli, kdy váš pán odejde z&nbsp;domu.“</span></p>
          <p class="chunk" data-nb-ref-number="207" data-nb-words="6" data-nb-chars="31"><span class="idea" data-nb-ref-number="207" id="idea207" data-nb-words="6" data-nb-chars="31">„Přesně tak se&nbsp;to&nbsp;stalo, pane.“</span></p>
          <p class="chunk" data-nb-ref-number="208" data-nb-words="54" data-nb-chars="334"><span class="idea" data-nb-ref-number="208" id="idea208" data-nb-words="54" data-nb-chars="334">„Pak bychom se&nbsp;vám měli omluvit, paní Tollerová,“ řekl Holmes, „neboť jste rozhodně objasnila vše, čemu jsme dosud nerozuměli. Ale teď již přichází místní lékař s&nbsp;paní Rucastlovou a&nbsp;mám dojem, Watsone, že&nbsp;bychom měli nejspíše doprovodit slečnu Hunterovou do&nbsp;Winchesteru — zdá se&nbsp;mi&nbsp;totiž, že&nbsp;náš locus standi je&nbsp;tu&nbsp;poněkud pochybený.“</span></p>
          <p class="chunk" data-nb-ref-number="209" data-nb-words="122" data-nb-chars="754"><span class="idea" data-nb-ref-number="209" id="idea209" data-nb-words="122" data-nb-chars="754">Tak byla tedy vyřešena záhada zlověstného domu, před jehož vchodem rostly nádherné měděné zbarvené buky. Pan Rucastle zranění nepodlehl, ale stal se&nbsp;z&nbsp;něj zlomený člověk udržovaný naživu jen péčí své oddané manželky. Pořád u&nbsp;sebe mají své staré sluhy, kteří toho pravděpodobně vědí o&nbsp;Rucastlově minulém životě tolik, že&nbsp;se&nbsp;s&nbsp;nimi jen těžko může rozloučit. Pan Fowler a&nbsp;slečna Rucastlová byli den po&nbsp;svém útěku oddáni na&nbsp;zvláštní povolení v&nbsp;Southamptonu a&nbsp;panu Fowlerovi se&nbsp;dostalo vládního poslání na&nbsp;ostrově Mauritius. Pokud jde o&nbsp;slečnu Hunterovou, ztratil o&nbsp;ni&nbsp;můj přítel k&nbsp;mému značnému zklamání zájem, sotva pro něj přestala představovat jeden z&nbsp;jeho problémů, a&nbsp;teď je&nbsp;ředitelkou jakési soukromé školy ve&nbsp;Walsallu, kde prý si&nbsp;vede neobyčejně dobře.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./colophon.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>