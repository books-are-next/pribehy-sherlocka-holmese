<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VII - Epizoda se sudem">
    <meta name="apple-mobile-web-app-capable" content="yes">
    <title>VII - Epizoda se sudem</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribehy_sherlocka_holmese_split_009.html">
    <link rel="next" href="./pribehy_sherlocka_holmese_split_011.html">
    <meta name="nb-order" content="8">
    <link rel="self" href="pribehy_sherlocka_holmese_split_010.html">
    <meta name="nb-identifier" content="doyle-pribehy-sherlocka-holmese-34e2884">
    <meta name="nb-role" content="chapter">
  </head>
  <body data-nb-words="3749" data-nb-chars="22537" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="pribehy_sherlocka_holmese_split_003.html">STUDIE V ŠARLATOVÉ</a></li>
        <li><a href="pribehy_sherlocka_holmese_split_004.html">PODPIS ČTYŘ</a></li>
        <li><a href="pribehy_sherlocka_holmese_split_005.html">II - Obeznámení s případem</a></li>
        <li><a href="pribehy_sherlocka_holmese_split_006.html">III - Při hledání řešení</a></li>
        <li><a href="pribehy_sherlocka_holmese_split_007.html">IV – Vyprávění plešatého muže</a></li>
        <li><a href="pribehy_sherlocka_holmese_split_008.html">V – Tragédie v Pondicherry Lodge</a></li>
        <li><a href="pribehy_sherlocka_holmese_split_009.html">VI - Sherlock Holmes podává důkaz</a></li>
        <li><a href="pribehy_sherlocka_holmese_split_010.html">VII - Epizoda se sudem</a></li>
        <li><a href="pribehy_sherlocka_holmese_split_011.html">VIII - Příležitostní malí detektivové z Baker Street</a></li>
        <li><a href="pribehy_sherlocka_holmese_split_012.html">IX - Přetržený řetěz</a></li>
        <li><a href="pribehy_sherlocka_holmese_split_013.html">X – Konec domorodce z ostrovů</a></li>
        <li><a href="pribehy_sherlocka_holmese_split_014.html">XI - Velký poklad z Agry</a></li>
        <li><a href="pribehy_sherlocka_holmese_split_015.html">XII - Podivuhodná historie Jonathana Smalla</a></li>
        <li><a href="pribehy_sherlocka_holmese_split_016.html">DOBRODRUŽSTVÍ&nbsp; SHERLOCKA HOLMESE</a></li>
        <li><a href="pribehy_sherlocka_holmese_split_017.html">II - Spolek ryšavců</a></li>
        <li><a href="pribehy_sherlocka_holmese_split_018.html">III - Případ totožnosti</a></li>
        <li><a href="pribehy_sherlocka_holmese_split_019.html">IV - Záhada Boscombského údolí</a></li>
        <li><a href="pribehy_sherlocka_holmese_split_020.html">V - Pět pomerančových jadérek</a></li>
        <li><a href="pribehy_sherlocka_holmese_split_021.html">VI - Ohyzdný žebrák</a></li>
        <li><a href="pribehy_sherlocka_holmese_split_022.html">VII - Modrá karbunkule</a></li>
        <li><a href="pribehy_sherlocka_holmese_split_023.html">VIII - Strakatý pás</a></li>
        <li><a href="pribehy_sherlocka_holmese_split_024.html">IX - Inženýrův palec</a></li>
        <li><a href="pribehy_sherlocka_holmese_split_025.html">X - Urozený ženich</a></li>
        <li><a href="pribehy_sherlocka_holmese_split_026.html">XI - Berylová korunka</a></li>
        <li><a href="pribehy_sherlocka_holmese_split_027.html">XII - Dům „U měděných buků“</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="22"><span class="idea" data-nb-ref-number="1" id="idea1" data-nb-words="5" data-nb-chars="22">VII - Epizoda se sudem</span></h1>
        <section>
          <p class="chunk" data-nb-ref-number="2" data-nb-words="250" data-nb-chars="1555"><span class="idea" data-nb-ref-number="2" id="idea2" data-nb-words="250" data-nb-chars="1555">Odvezl jsem slečnu Morstanovou domů v&nbsp;drožce, ve&nbsp;které přijela policie. S&nbsp;andělskou trpělivostí, jíž jsou schopny jen ženy, překonávala všechny obtížné situace s&nbsp;klidnou tváří tak dlouho, dokud byl nablízku někdo slabší než ona, kdo potřeboval její útěchy — našel jsem ji&nbsp;věcnou a&nbsp;vyrovnanou po&nbsp;boku vyděšené domovnice. V&nbsp;drožce však se&nbsp;o&nbsp;ni&nbsp;nejprve pokusily mdloby a&nbsp;pak propukla v&nbsp;usedavý pláč — tak neblaze na&nbsp;ni&nbsp;zapůsobila dobrodružství této noci. Později mi&nbsp;vyprávěla, že&nbsp;jsem jí&nbsp;během cesty připadal neuvěřitelně nezúčastněný a&nbsp;vzdálený. Stěží také mohla tušit, jaký zápas se&nbsp;odehrává v&nbsp;mé&nbsp;hrudi, či&nbsp;úsilí, které jsem musel vynakládat, abych se&nbsp;ovládl. Mé&nbsp;sympatie a&nbsp;láska bezděčně mířily k&nbsp;ní, tak jako předtím v&nbsp;zahradě má&nbsp;ruka. Cítil jsem, že&nbsp;za&nbsp;celá léta všedního života bych nedokázal poznat její líbeznou, statečnou povahu tak dobře, jak mi&nbsp;to&nbsp;umožnil tenhle jediný den, plný podivných zážitků. Pomyšlení na&nbsp;dvě okolnosti však působilo, že&nbsp;mi&nbsp;slova náklonnosti mrzla na&nbsp;rtech: byla slabá a&nbsp;bezmocná, v&nbsp;duševním i&nbsp;nervovém šoku. Vnucovat se&nbsp;jí&nbsp;se&nbsp;svou láskou v&nbsp;takové chvíli znamenalo by&nbsp;zneužívat její bezbrannosti. A&nbsp;co&nbsp;horšího: byla bohatá. Dospěje-li Holmesovo pátrání k&nbsp;úspěšnému konci, stane se&nbsp;z&nbsp;ní&nbsp;bohatá dědička. Bylo by&nbsp;poctivé a&nbsp;čestné, aby doktůrek s&nbsp;poloviční gáží zneužíval seznámení, k&nbsp;němuž došlo čirou náhodou? Nepokládala by&nbsp;mě&nbsp;za&nbsp;prachsprostého hejska, který se&nbsp;chápe první příležitosti? Nedokázal jsem podstoupit riziko, že&nbsp;by&nbsp;ji&nbsp;něco takového mohlo vůbec napadnout! Poklad z&nbsp;Agry mezi nás navršil nepřekročitelnou přehradu.</span></p>
          <p class="chunk" data-nb-ref-number="3" data-nb-words="191" data-nb-chars="1170"><span class="idea" data-nb-ref-number="3" id="idea3" data-nb-words="191" data-nb-chars="1170">Byly už&nbsp;skoro dvě hodiny po&nbsp;půlnoci, když jsme dorazili k&nbsp;domu paní Forresterové. Služebnictvo už&nbsp;dávno spalo, ale paní Forresterová se&nbsp;do&nbsp;té&nbsp;míry zajímala o&nbsp;podivnou zprávu, kterou slečna Morstanová obdržela, že&nbsp;dosud bděla a&nbsp;čekala na&nbsp;její návrat. Dveře nám otevřela sama — příjemná dáma ve&nbsp;středních letech — a&nbsp;potěšilo mě, když jsem viděl, s&nbsp;jakou něhou objala slečnu Morstanovou kolem pasu a&nbsp;jak mateřským hlasem ji&nbsp;uvítala. Zřejmě tu&nbsp;nebyla jen placenou služebnicí, ale milou a&nbsp;váženou přítelkyní. Slečna Morstanová mě&nbsp;představila a&nbsp;paní Forresterová mě&nbsp;pozvala dál a&nbsp;požádala, abych jí&nbsp;pověděl o&nbsp;našich dobrodružstvích. Vysvětlil jsem jí&nbsp;však, jak důležité poslání mě&nbsp;ještě čeká, a&nbsp;přislíbil, že&nbsp;ji&nbsp;navštívím a&nbsp;zpravím o&nbsp;všem, co&nbsp;se&nbsp;nám při budoucím pátrání podaří objasnit. Když jsem odjížděl, ještě jsem se&nbsp;ohlédl a&nbsp;dodnes se&nbsp;mi&nbsp;zdá, že&nbsp;vidím na&nbsp;schodech před domem ty&nbsp;dvě půvabné, do&nbsp;sebe zavěšené postavičky, pootevřené dveře, světlo z&nbsp;lampy prosvítající barevným sklem, barometr a&nbsp;lesklé tyče přidržující koberce. I&nbsp;v&nbsp;takovém letmém pohledu na&nbsp;poklidný anglický domov bylo cosi uklidňujícího uprostřed té&nbsp;divoké a&nbsp;temné aféry, která nás vtáhla do&nbsp;svého víru.</span></p>
          <p class="chunk" data-nb-ref-number="4" data-nb-words="150" data-nb-chars="1015"><span class="idea" data-nb-ref-number="4" id="idea4" data-nb-words="150" data-nb-chars="1015">Čím víc jsem přemýšlel o&nbsp;tom, co&nbsp;se&nbsp;stalo, tím ztřeštěnější a&nbsp;nesrozumitelnější mi&nbsp;to&nbsp;připadalo. Znova jsem si&nbsp;v&nbsp;duchu rekonstruoval celý ten řetěz mimořádných událostí, když mě&nbsp;drožka drkotavě odvážela tichými ulicemi, ozářenými plynovými lampami. Problém, před nímž jsme stáli na&nbsp;počátku, byl nyní uspokojivě objasněn. Smrt kapitána Morstana, zásilky perel, oznámení v&nbsp;novinách, dopis — všechny tyto události se&nbsp;nám už&nbsp;podařilo vysvětlit. Přivedly nás však pouze k&nbsp;hlubší a&nbsp;mnohem tragičtější záhadě. Indický poklad, zvláštní plánek nalezený v&nbsp;Morstanových zavazadlech, podivná kulisa, v&nbsp;níž došlo k&nbsp;smrti majora Sholta, nové objevení pokladu, jemuž vzápětí následovalo zavraždění toho, kdo jej objevil, vskutku neslýchané průvodní okolnosti zločinu, stopy nohou, podivuhodné zbraně, slova na&nbsp;lístku, totožná se&nbsp;slovy z&nbsp;plánku kapitána Morstana — to&nbsp;byl opravdu hotový labyrint, který by&nbsp;mohl člověka obdařeného menšími schopnostmi než můj spolubydlící přivést k&nbsp;zoufalství dřív, než by&nbsp;se&nbsp;z&nbsp;něho dokázal vymotat.</span></p>
          <p class="chunk" data-nb-ref-number="5" data-nb-words="42" data-nb-chars="252"><span class="idea" data-nb-ref-number="5" id="idea5" data-nb-words="42" data-nb-chars="252">Pinchin Lane je&nbsp;řada poschoďových cihlových domků s&nbsp;padající omítkou — dole v&nbsp;Lambethu. Klepal jsem na&nbsp;dveře domku číslo tři hezkou chvíli, než se&nbsp;uvnitř vůbec něco pohnulo. Konečně však za&nbsp;záclonou zablikala svíčka a&nbsp;z&nbsp;horního okna vykoukla čísi tvář.</span></p>
          <p class="chunk" data-nb-ref-number="6" data-nb-words="23" data-nb-chars="149"><span class="idea" data-nb-ref-number="6" id="idea6" data-nb-words="23" data-nb-chars="149">„Koukej táhnout, vobejdo vožralej,“ řekla ta&nbsp;tvář. „Esi mi&nbsp;tu&nbsp;nepřestaneš dělat ten kravál, votevřu boudy a&nbsp;pustím na&nbsp;tebe všech třiačtyřicet čoklů!“</span></p>
          <p class="chunk" data-nb-ref-number="7" data-nb-words="12" data-nb-chars="72"><span class="idea" data-nb-ref-number="7" id="idea7" data-nb-words="12" data-nb-chars="72">„Stačí, když pustíte jednoho — kvůli tomu jsem totiž přišel,“ řekl jsem.</span></p>
          <p class="chunk" data-nb-ref-number="8" data-nb-words="21" data-nb-chars="125"><span class="idea" data-nb-ref-number="8" id="idea8" data-nb-words="21" data-nb-chars="125">„Koukej zmizet!“ zavřeštěl hlas. „Nebo hergot — mám tady v&nbsp;tomhle pytli zmiji a&nbsp;hodím ti&nbsp;ji&nbsp;na&nbsp;makovici, esi nevodprejskneš!“</span></p>
          <p class="chunk" data-nb-ref-number="9" data-nb-words="6" data-nb-chars="31"><span class="idea" data-nb-ref-number="9" id="idea9" data-nb-words="6" data-nb-chars="31">„Já chci ale psa,“ zvolal jsem.</span></p>
          <p class="chunk" data-nb-ref-number="10" data-nb-words="23" data-nb-chars="120"><span class="idea" data-nb-ref-number="10" id="idea10" data-nb-words="23" data-nb-chars="120">„Nebudu se&nbsp;s&nbsp;tebou bavit!“ zařval pan Sherman. „Dej si&nbsp;hrome bacha: počítám do&nbsp;tří a&nbsp;pak ti&nbsp;ta&nbsp;zmije přistane na&nbsp;šišce.“</span></p>
          <p class="chunk" data-nb-ref-number="11" data-nb-words="42" data-nb-chars="249"><span class="idea" data-nb-ref-number="11" id="idea11" data-nb-words="42" data-nb-chars="249">„Sherlock Holmes — - -“ spustil jsem; to&nbsp;jméno ale mělo kouzelný účinek, poněvadž okno se&nbsp;okamžitě zaklaplo a&nbsp;v&nbsp;minutě spadla z&nbsp;dveří závora a&nbsp;otevřely se. Pan Sherman byl vytáhlý, hubený stařec se&nbsp;shrbenými rameny, žilnatým krkem a&nbsp;modrými brýlemi.</span></p>
          <p class="chunk" data-nb-ref-number="12" data-nb-words="106" data-nb-chars="624"><span class="idea" data-nb-ref-number="12" id="idea12" data-nb-words="106" data-nb-chars="624">„Přítel Sherlocka Holmese je&nbsp;mi&nbsp;vždy vítanej,“ řekl. „Račte dál, pane. K&nbsp;tomuhle jezevci nechoďte moc blízko, on&nbsp;totiž kouše. Jedeš, jedeš, darebáku! Snad by&nbsp;ses nechtěl do&nbsp;pána zahryznout?“ Těmito slovy pokáral hranostaje, který vystrkoval zlomyslnou hlavu s&nbsp;červenýma očkama mezi pruty klece. „A tohohle si&nbsp;nevšímejte, pane, to&nbsp;je&nbsp;jen slepejš. Není jedovatej, a&nbsp;tak ho&nbsp;nechávám, ať&nbsp;se&nbsp;plazí po&nbsp;bytě, poněvadž chytá hmyz. Nesmíte mi&nbsp;mít za&nbsp;zlý, že&nbsp;jsem na&nbsp;vás byl ze&nbsp;začátku tak sprostej, ale děti si&nbsp;ze&nbsp;mne dělají šašky a&nbsp;často sem přiběhnou a&nbsp;bouchají na&nbsp;dveře, jen aby mě&nbsp;vzbudily. Copak si&nbsp;přeje Sherlock Holmes, pane?“</span></p>
          <p class="chunk" data-nb-ref-number="13" data-nb-words="4" data-nb-chars="31"><span class="idea" data-nb-ref-number="13" id="idea13" data-nb-words="4" data-nb-chars="31">„Potřebuje jednoho vašeho psa.“</span></p>
          <p class="chunk" data-nb-ref-number="14" data-nb-words="6" data-nb-chars="23"><span class="idea" data-nb-ref-number="14" id="idea14" data-nb-words="6" data-nb-chars="23">„Á — to&nbsp;bude asi Toby.“</span></p>
          <p class="chunk" data-nb-ref-number="15" data-nb-words="8" data-nb-chars="41"><span class="idea" data-nb-ref-number="15" id="idea15" data-nb-words="8" data-nb-chars="41">„Ano. Říkal, že&nbsp;se&nbsp;ten pes jmenuje Toby.“</span></p>
          <p class="chunk" data-nb-ref-number="16" data-nb-words="7" data-nb-chars="40"><span class="idea" data-nb-ref-number="16" id="idea16" data-nb-words="7" data-nb-chars="40">„Tobyho mám v&nbsp;sedmý boudě tamhle vlevo.“</span></p>
          <p class="chunk" data-nb-ref-number="17" data-nb-words="62" data-nb-chars="393"><span class="idea" data-nb-ref-number="17" id="idea17" data-nb-words="62" data-nb-chars="393">Se&nbsp;svíčkou v&nbsp;ruce šel pomalu přede mnou mezi tou podivnou rodinou, kterou kolem sebe shromáždil. V&nbsp;roztřeseném, zastíněném světle jsem jen nejasně viděl, jak nás z&nbsp;každé škvíry a&nbsp;každého kouta pozorují zářivé, světélkující oči. Dokonce i&nbsp;trámy nad našimi hlavami byly obsazeny důstojně hřadujícími slepicemi, které lenivě přenášely váhu z&nbsp;jedné nohy na&nbsp;druhou, když jsme je&nbsp;vyrušili z&nbsp;dřímoty.</span></p>
          <p class="chunk" data-nb-ref-number="18" data-nb-words="116" data-nb-chars="719"><span class="idea" data-nb-ref-number="18" id="idea18" data-nb-words="116" data-nb-chars="719">Toby byl šeredný pes s&nbsp;dlouhou srstí a&nbsp;převislýma ušima, napůl křepelák a&nbsp;napůl pytlácký slídič, zbarvený dohněda a&nbsp;doběla. Pohyboval se&nbsp;velice nemotorně, téměř se&nbsp;batolil. Po&nbsp;jistém zdráhání si&nbsp;ode mne vzal kousek cukru, který mi&nbsp;starý chovatel zvířat podal, čímž jsme zpečetili přátelství; šel potom za&nbsp;mnou k&nbsp;drožce a&nbsp;nemusel jsem ho&nbsp;nutit, aby mě&nbsp;doprovázel. Na&nbsp;hodinách na&nbsp;zámku Palace právě odbíjela třetí, když jsem se&nbsp;znova objevil v&nbsp;Pondicherry Lodge. Zjistil jsem, že&nbsp;vysloužilý boxerský šampión McMurdo byl mezitím zatčen jako spoluviník a&nbsp;společně s&nbsp;Thaddeusem Sholtem odveden na&nbsp;policejní komisařství. Úzkou bránu hlídali dva policajti, ale když jsem řekl, že&nbsp;jdu za&nbsp;Holmesem, pustili mě&nbsp;dovnitř i&nbsp;se&nbsp;psem.</span></p>
          <p class="chunk" data-nb-ref-number="19" data-nb-words="11" data-nb-chars="55"><span class="idea" data-nb-ref-number="19" id="idea19" data-nb-words="11" data-nb-chars="55">Holmes stál na&nbsp;prahu s&nbsp;rukama v&nbsp;kapsách a&nbsp;kouřil dýmku.</span></p>
          <p class="chunk" data-nb-ref-number="20" data-nb-words="55" data-nb-chars="337"><span class="idea" data-nb-ref-number="20" id="idea20" data-nb-words="55" data-nb-chars="337">„Á — tady ho&nbsp;máme!“ řekl. „Nádherný pejsánek, co? Athelney Jones nás už&nbsp;opustil. Od&nbsp;té&nbsp;chvíle, co&nbsp;jste odešel, předvedl nám tu&nbsp;pravé divy energie. Zatkl nejen našeho přítele Thaddeuse, ale také vrátného, domovnici a&nbsp;indického komorníka. Pak nám vyklidil pole, ale nahoře postavil na&nbsp;stráž jednoho seržanta. Nechte psa tady a&nbsp;pojďte tam.“</span></p>
          <p class="chunk" data-nb-ref-number="21" data-nb-words="37" data-nb-chars="218"><span class="idea" data-nb-ref-number="21" id="idea21" data-nb-words="37" data-nb-chars="218">Uvázali jsme Tobyho v&nbsp;hale ke&nbsp;stolu a&nbsp;znova jsme vystoupili po&nbsp;schodech. Pokoj byl ve&nbsp;stejném stavu, v&nbsp;jakém jsme ho&nbsp;zanechali, jen s&nbsp;tím rozdílem, že&nbsp;mrtvola byla přikryta plachtou. V&nbsp;koutě podřimoval unavený seržant.</span></p>
          <p class="chunk" data-nb-ref-number="22" data-nb-words="61" data-nb-chars="337"><span class="idea" data-nb-ref-number="22" id="idea22" data-nb-words="61" data-nb-chars="337">„Půjčte mi&nbsp;tu&nbsp;svou svítilnu, seržante,“ řekl můj přítel. „A přivažte mi&nbsp;kolem krku tenhle kus papíru, aby mi&nbsp;visel na&nbsp;prsa. Teď si&nbsp;ještě musím vyzout boty a&nbsp;sundat ponožky. Vemte je&nbsp;pak s&nbsp;sebou dolů, Watsone. Pocvičím se&nbsp;trochu ve&nbsp;šplhání. A&nbsp;namočte mi&nbsp;kapesník do&nbsp;kreozotu. To&nbsp;stačí. A&nbsp;teď se&nbsp;mnou na&nbsp;okamžik pojďte nahoru do&nbsp;podkroví.“</span></p>
          <p class="chunk" data-nb-ref-number="23" data-nb-words="15" data-nb-chars="87"><span class="idea" data-nb-ref-number="23" id="idea23" data-nb-words="15" data-nb-chars="87">Vydrápali jsme se&nbsp;dírou ve&nbsp;stropě. Holmes opět namířil světlo na&nbsp;otisky nohou v&nbsp;prachu.</span></p>
          <p class="chunk" data-nb-ref-number="24" data-nb-words="14" data-nb-chars="91"><span class="idea" data-nb-ref-number="24" id="idea24" data-nb-words="14" data-nb-chars="91">„Rád bych, abyste si&nbsp;zvlášť všiml těchhle stop,“ řekl. „Vidíte na&nbsp;nich něco pozoruhodného?“</span></p>
          <p class="chunk" data-nb-ref-number="25" data-nb-words="7" data-nb-chars="43"><span class="idea" data-nb-ref-number="25" id="idea25" data-nb-words="7" data-nb-chars="43">„Patří dítěti nebo drobné ženě,“ řekl jsem.</span></p>
          <p class="chunk" data-nb-ref-number="26" data-nb-words="10" data-nb-chars="63"><span class="idea" data-nb-ref-number="26" id="idea26" data-nb-words="10" data-nb-chars="63">„Velikosti si&nbsp;teď nevšímejte. Nic jiného vás na&nbsp;nich nezaráží?“</span></p>
          <p class="chunk" data-nb-ref-number="27" data-nb-words="8" data-nb-chars="42"><span class="idea" data-nb-ref-number="27" id="idea27" data-nb-words="8" data-nb-chars="42">„Stopy jako stopy. Co&nbsp;je&nbsp;na&nbsp;nich divného?“</span></p>
          <p class="chunk" data-nb-ref-number="28" data-nb-words="27" data-nb-chars="140"><span class="idea" data-nb-ref-number="28" id="idea28" data-nb-words="27" data-nb-chars="140">„To je&nbsp;právě omyl! Podívejte se&nbsp;sem! Máte tu&nbsp;v&nbsp;prachu otisk pravé nohy. A&nbsp;teď vedle něho šlápnu bosou nohou já. V&nbsp;čem vidíte hlavní rozdíl?“</span></p>
          <p class="chunk" data-nb-ref-number="29" data-nb-words="16" data-nb-chars="91"><span class="idea" data-nb-ref-number="29" id="idea29" data-nb-words="16" data-nb-chars="91">„Máte prsty těsně u&nbsp;sebe, kdežto na&nbsp;té&nbsp;původní stopě jsou prsty od&nbsp;sebe zřetelně odděleny.“</span></p>
          <p class="chunk" data-nb-ref-number="30" data-nb-words="31" data-nb-chars="177"><span class="idea" data-nb-ref-number="30" id="idea30" data-nb-words="31" data-nb-chars="177">„Přesně tak. A&nbsp;o&nbsp;to&nbsp;jde. Zapamatujte si&nbsp;to. A&nbsp;teď laskavě přistupte k&nbsp;těm sklápěcím dvířkům a&nbsp;přičichněte k&nbsp;okraji dřevěného rámu. Počkám tady a&nbsp;tenhle kapesník podržím v&nbsp;ruce.“</span></p>
          <p class="chunk" data-nb-ref-number="31" data-nb-words="11" data-nb-chars="72"><span class="idea" data-nb-ref-number="31" id="idea31" data-nb-words="11" data-nb-chars="72">Udělal jsem, co&nbsp;přikázal, a&nbsp;okamžitě jsem ucítil pronikavý zápach dehtu.</span></p>
          <p class="chunk" data-nb-ref-number="32" data-nb-words="30" data-nb-chars="202"><span class="idea" data-nb-ref-number="32" id="idea32" data-nb-words="30" data-nb-chars="202">„Tam totiž šlápl, když odtud odcházel. Jestliže to&nbsp;cítíte i&nbsp;vy, myslím, že&nbsp;to&nbsp;Tobymu nebude dělat žádné potíže. Teď seběhněte po&nbsp;schodech, odvažte psa a&nbsp;přihlížejte Blondinovu akrobatickému vystoupení.“</span></p>
          <p class="chunk" data-nb-ref-number="33" data-nb-words="63" data-nb-chars="347"><span class="idea" data-nb-ref-number="33" id="idea33" data-nb-words="63" data-nb-chars="347">Než jsem se&nbsp;dostal z&nbsp;domu do&nbsp;zahrady, byl už&nbsp;Sherlock Holmes na&nbsp;střeše a&nbsp;viděl jsem ho, jak pomalu leze po&nbsp;hřebeni střechy jako nějaká obrovská svatojánská muška. Na&nbsp;okamžik se&nbsp;mi&nbsp;ztratil z&nbsp;dohledu za&nbsp;několika komíny, ale vzápětí se&nbsp;objevil znova a&nbsp;pak zmizel ještě jednou na&nbsp;protější straně. Než jsem dům obešel, seděl už&nbsp;v&nbsp;rohu na&nbsp;okapové rouře.</span></p>
          <p class="chunk" data-nb-ref-number="34" data-nb-words="5" data-nb-chars="31"><span class="idea" data-nb-ref-number="34" id="idea34" data-nb-words="5" data-nb-chars="31">„Jste to&nbsp;vy, Watsone?“ zavolal.</span></p>
          <p class="chunk" data-nb-ref-number="35" data-nb-words="1" data-nb-chars="6"><span class="idea" data-nb-ref-number="35" id="idea35" data-nb-words="1" data-nb-chars="6">„Ano.“</span></p>
          <p class="chunk" data-nb-ref-number="36" data-nb-words="12" data-nb-chars="49"><span class="idea" data-nb-ref-number="36" id="idea36" data-nb-words="12" data-nb-chars="49">„Tady to&nbsp;bylo. Co&nbsp;to&nbsp;je&nbsp;— ta&nbsp;černá věc tam dole?“</span></p>
          <p class="chunk" data-nb-ref-number="37" data-nb-words="3" data-nb-chars="14"><span class="idea" data-nb-ref-number="37" id="idea37" data-nb-words="3" data-nb-chars="14">„Sud na&nbsp;vodu.“</span></p>
          <p class="chunk" data-nb-ref-number="38" data-nb-words="4" data-nb-chars="19"><span class="idea" data-nb-ref-number="38" id="idea38" data-nb-words="4" data-nb-chars="19">„Je na&nbsp;něm poklop?“</span></p>
          <p class="chunk" data-nb-ref-number="39" data-nb-words="1" data-nb-chars="5"><span class="idea" data-nb-ref-number="39" id="idea39" data-nb-words="1" data-nb-chars="5">„Je.“</span></p>
          <p class="chunk" data-nb-ref-number="40" data-nb-words="4" data-nb-chars="24"><span class="idea" data-nb-ref-number="40" id="idea40" data-nb-words="4" data-nb-chars="24">„Žebřík tam někde není?“</span></p>
          <p class="chunk" data-nb-ref-number="41" data-nb-words="1" data-nb-chars="5"><span class="idea" data-nb-ref-number="41" id="idea41" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="42" data-nb-words="32" data-nb-chars="182"><span class="idea" data-nb-ref-number="42" id="idea42" data-nb-words="32" data-nb-chars="182">„Hrom do&nbsp;toho chlapa! Člověk by&nbsp;si&nbsp;tu&nbsp;zlámal vaz. Když tudy ale dokázal vylézt nahoru, mohl se&nbsp;stejnou cestou dostat dolů. Ta&nbsp;okapová roura vypadá docela pevně. Myslím, že&nbsp;to&nbsp;půjde.“</span></p>
          <p class="chunk" data-nb-ref-number="43" data-nb-words="24" data-nb-chars="122"><span class="idea" data-nb-ref-number="43" id="idea43" data-nb-words="24" data-nb-chars="122">Bylo slyšet šátrání nohou a&nbsp;svítilna se&nbsp;začala snášet dolů podél zdi. Pak se&nbsp;pružným skokem dostal na&nbsp;sud a&nbsp;z&nbsp;něho na&nbsp;zem.</span></p>
          <p class="chunk" data-nb-ref-number="44" data-nb-words="36" data-nb-chars="220"><span class="idea" data-nb-ref-number="44" id="idea44" data-nb-words="36" data-nb-chars="220">„Nebylo těžké jít v&nbsp;jeho stopách,“ řekl, když si&nbsp;natahoval ponožky a&nbsp;obouval boty. „Označil mi&nbsp;celou cestu uvolněnými taškami a&nbsp;ve&nbsp;spěchu navíc ještě ztratil tohle. Potvrzuje to&nbsp;mou diagnózu, jak tomu říkáte vy&nbsp;doktoři.“</span></p>
          <p class="chunk" data-nb-ref-number="45" data-nb-words="50" data-nb-chars="329"><span class="idea" data-nb-ref-number="45" id="idea45" data-nb-words="50" data-nb-chars="329">Předmět, který mi&nbsp;podal, byl jakýsi malý kapsář či&nbsp;váček z&nbsp;obarvených stébel trávy a&nbsp;kolem dokola ozdobený několika lesklými perličkami. Tvarem a&nbsp;velikostí se&nbsp;dost podobal cigártašce. Uvnitř bylo šest trnů z&nbsp;tmavého dřeva, na&nbsp;jednom konci zaostřených a&nbsp;na&nbsp;druhém zakulacených, stejných jako ten, který zasáhl Barlholomewa Sholta.</span></p>
          <p class="chunk" data-nb-ref-number="46" data-nb-words="60" data-nb-chars="344"><span class="idea" data-nb-ref-number="46" id="idea46" data-nb-words="60" data-nb-chars="344">„Pekelné hračičky,“ řekl Holmes. „Dejte pozor, ať&nbsp;se&nbsp;nepíchnete. Mám radost, že&nbsp;jsem se&nbsp;jich zmocnil, poněvadž doufám, že&nbsp;už&nbsp;jich víc nemá. Nemusíme aspoň už&nbsp;mít strach, že&nbsp;zanedlouho někdo najde vás nebo mě&nbsp;s&nbsp;takovým trnem pod kůží. To&nbsp;bych věru radši měl tu&nbsp;čest s&nbsp;kulkou z&nbsp;pořádné martinky. Dokážete ještě urazit po&nbsp;svých šest mil, Watsone?“</span></p>
          <p class="chunk" data-nb-ref-number="47" data-nb-words="3" data-nb-chars="29"><span class="idea" data-nb-ref-number="47" id="idea47" data-nb-words="3" data-nb-chars="29">„Samozřejmě,“ odpověděl jsem.</span></p>
          <p class="chunk" data-nb-ref-number="48" data-nb-words="4" data-nb-chars="22"><span class="idea" data-nb-ref-number="48" id="idea48" data-nb-words="4" data-nb-chars="22">„Vydrží to&nbsp;vaše noha?“</span></p>
          <p class="chunk" data-nb-ref-number="49" data-nb-words="2" data-nb-chars="10"><span class="idea" data-nb-ref-number="49" id="idea49" data-nb-words="2" data-nb-chars="10">„Ale ano.“</span></p>
          <p class="chunk" data-nb-ref-number="50" data-nb-words="96" data-nb-chars="585"><span class="idea" data-nb-ref-number="50" id="idea50" data-nb-words="96" data-nb-chars="585">„Tady ho&nbsp;máme, toho našeho pejsánka! Toby, ty&nbsp;lumpíku! Očmuchej si&nbsp;tohle, Toby, očmuchej si&nbsp;to!“ a&nbsp;strčil pod psí čenich kapesník namočený v&nbsp;kreozotu, zatímco zvíře stálo s&nbsp;rozkročenýma kostnatýma nohama a&nbsp;nesmírně komicky natahovalo hlavu jako koštér, hodnotící čichem bouquet proslulého vína. Holmes pak odhodil kapesník daleko od&nbsp;sebe, připjal k&nbsp;psímu obojku pevný provaz a&nbsp;zavedl psa k&nbsp;sudu s&nbsp;vodou. Zvíře začalo hned hlasitě, přerývaně štěkat a&nbsp;s&nbsp;čenichem u&nbsp;země a&nbsp;vztyčeným prutem se&nbsp;rozběhlo po&nbsp;stopě tak rychle, že&nbsp;se&nbsp;provaz napjal a&nbsp;měli jsme co&nbsp;dělat, abychom Tobymu stačili.</span></p>
          <p class="chunk" data-nb-ref-number="51" data-nb-words="77" data-nb-chars="477"><span class="idea" data-nb-ref-number="51" id="idea51" data-nb-words="77" data-nb-chars="477">Na&nbsp;východě už&nbsp;pomalu svítalo a&nbsp;v&nbsp;chladném šerém úsvitu bylo vidět poměrně daleko. Hranatý, masivní dům s&nbsp;černými prázdnými okny a&nbsp;vysokými holými stěnami tyčil se&nbsp;k&nbsp;nebi za&nbsp;námi — smutný a&nbsp;ztracený. Směřovali jsme napříč přes zahradu, mezi příkopy a&nbsp;jámami, jimiž byla rozryta a&nbsp;překřížena. Celá zahrada s&nbsp;roztroušenými hromadami vyházené hlíny a&nbsp;zanedbaným křovím působila zakletým a&nbsp;neskutečným dojmem, který se&nbsp;dobře hodil k&nbsp;pochmurné tragédii, jejíž stín se&nbsp;nad ní&nbsp;vznášel.</span></p>
          <p class="chunk" data-nb-ref-number="52" data-nb-words="71" data-nb-chars="396"><span class="idea" data-nb-ref-number="52" id="idea52" data-nb-words="71" data-nb-chars="396">Když jsme došli k&nbsp;zahradní zdi, Toby začal pobíhat podél ní&nbsp;a&nbsp;zběsile kňučet v&nbsp;jejím stínu, až&nbsp;nakonec zůstal stát v&nbsp;rohu zastíněném mladým bukem. V&nbsp;místě, kde se&nbsp;obě zdi sbíhaly, bylo z&nbsp;nich vybouráno několik cihel a&nbsp;vzniklé otvory byly na&nbsp;spodním okraji omleté a&nbsp;ohlazené, jako by&nbsp;jich někdo užíval místo žebříku. Holmes vyšplhal nahoru na&nbsp;zeď, vzal ode mne psa a&nbsp;přehodil jej na&nbsp;druhou stranu.</span></p>
          <p class="chunk" data-nb-ref-number="53" data-nb-words="45" data-nb-chars="290"><span class="idea" data-nb-ref-number="53" id="idea53" data-nb-words="45" data-nb-chars="290">„Tady nám ten člověk s&nbsp;protézou nechal otisk ruky,“ poznamenal, když jsem vylezl za&nbsp;ním. „Všimněte si&nbsp;těch krvavých šmouh na&nbsp;bílé omítce. Měli jsme štěstí, že&nbsp;od&nbsp;včerejška pořádné nezapršelo! Pach bude na&nbsp;cestě dosud znatelný, ačkoli tudy ten člověk prošel s&nbsp;osmadvacetihodinovým náskokem.“</span></p>
          <p class="chunk" data-nb-ref-number="54" data-nb-words="60" data-nb-chars="382"><span class="idea" data-nb-ref-number="54" id="idea54" data-nb-words="60" data-nb-chars="382">Přiznám, že&nbsp;jsem o&nbsp;tom pochyboval, vzal-li jsem v&nbsp;úvahu frekvenci, na&nbsp;této londýnské silnici značnou, a&nbsp;dobu, která mezitím uplynula. Brzo se&nbsp;však ukázalo, že&nbsp;mé&nbsp;obavy byly liché. Toby nezaváhal a&nbsp;neztratil stopu ani na&nbsp;okamžik; stále se&nbsp;hnal kupředu tím svým podivným batolivým krokem. Pronikavý zápach kreozotu zřejmě předčil všechny ostatní pachy, které ho&nbsp;eventuálně mohly mást.</span></p>
          <p class="chunk" data-nb-ref-number="55" data-nb-words="85" data-nb-chars="499"><span class="idea" data-nb-ref-number="55" id="idea55" data-nb-words="85" data-nb-chars="499">„Nemyslete si,“ řekl Holmes, „že můj úspěch v&nbsp;tomto případě je&nbsp;dílem čiré náhody a&nbsp;že&nbsp;bych si&nbsp;nevěděl rady, kdyby jeden z&nbsp;těch chlapíků nebyl šlápl do&nbsp;té&nbsp;chemikálie. Vím toho už&nbsp;teď tolik, že&nbsp;bych je&nbsp;mohl vypátrat několika různými způsoby. Tenhle je&nbsp;ale nejsnadnější, a&nbsp;když nám jej štěstěna dala k&nbsp;dispozici, byl by&nbsp;hřích jej nevyužít. Případ tím ovšem ztrácí kouzlo intelektuálního problému, které se&nbsp;jednu chvíli zdál mít. Nebýt téhle naprosto jasné stopy, mohl jsem si&nbsp;na&nbsp;něm vysloužit ostruhy.“</span></p>
          <p class="chunk" data-nb-ref-number="56" data-nb-words="50" data-nb-chars="322"><span class="idea" data-nb-ref-number="56" id="idea56" data-nb-words="50" data-nb-chars="322">„Vy je&nbsp;přece nepotřebujete,“ řekl jsem. „Ujišťuji vás, Holmesi, že&nbsp;nad způsobem, jakým jste dosáhl úspěchu dnes v&nbsp;noci, žasnu ještě víc, než tomu bylo při vraždě Jeffersona Hopa. Tahle věc mi&nbsp;připadá záhadnější a&nbsp;mnohem nevysvětlitelnější. Jak jste například mohl do&nbsp;takových detailů popsat toho člověka s&nbsp;dřevěnou nohou?“</span></p>
          <p class="chunk" data-nb-ref-number="57" data-nb-words="150" data-nb-chars="934"><span class="idea" data-nb-ref-number="57" id="idea57" data-nb-words="150" data-nb-chars="934">„Pchá! Nebylo nic jednoduššího, milý chlapče. Nerad bych byl příliš teatrální. To&nbsp;vše je&nbsp;zcela banální a&nbsp;zcela evidentní. Dva důstojníci, kteří velí vězeňské stráži, dopátrají se&nbsp;nějak nesmírně cenného tajemství zakopaného pokladu. Mapku jim nakreslí Angličan, který se&nbsp;jmenuje Jonathan Small. Jistě si&nbsp;vzpomínáte, že&nbsp;jsme to&nbsp;jméno četli na&nbsp;nákresu nalezeném v&nbsp;pozůstalosti kapitána Morstana. Podepsal jej za&nbsp;sebe a&nbsp;za&nbsp;své společníky — podpisem čtyř, jak to&nbsp;poněkud dramaticky nazval. S&nbsp;pomocí tohoto nákresu se&nbsp;důstojníci — nebo jeden z&nbsp;nich — pokladu zmocní a&nbsp;dopraví jej do&nbsp;Anglie. Dejme tomu, že&nbsp;při tom nesplní nějakou podmínku, pod kterou jej získali. Můžete se&nbsp;zeptat, proč se&nbsp;Jonathan Small nezmocnil pokladu sám. Odpověď je&nbsp;nasnadě. Náčrtek je&nbsp;datován v&nbsp;době, kdy měl Morstan co&nbsp;dělat s&nbsp;trestanci. Jonathan Small se&nbsp;nemohl pokladu zmocnit proto, poněvadž on&nbsp;a&nbsp;jeho kumpáni byli trestanci sami a&nbsp;nemohli se&nbsp;dostat na&nbsp;svobodu.“</span></p>
          <p class="chunk" data-nb-ref-number="58" data-nb-words="7" data-nb-chars="35"><span class="idea" data-nb-ref-number="58" id="idea58" data-nb-words="7" data-nb-chars="35">„To ale je&nbsp;pouhý dohad,“ řekl jsem.</span></p>
          <p class="chunk" data-nb-ref-number="59" data-nb-words="52" data-nb-chars="273"><span class="idea" data-nb-ref-number="59" id="idea59" data-nb-words="52" data-nb-chars="273">„Víc než dohad. Je&nbsp;to&nbsp;jediná hypotéza, která není v&nbsp;rozporu s&nbsp;fakty. A&nbsp;povšimněme si, jak souhlasí s&nbsp;tím, co&nbsp;se&nbsp;stalo později. Major Sholto žije několik let v&nbsp;klidu a&nbsp;těší se&nbsp;z&nbsp;nabytého pokladu. Pak dostane z&nbsp;Indie dopis, který ho&nbsp;velice vyděsí. Co&nbsp;v&nbsp;tom dopise mohlo být?“</span></p>
          <p class="chunk" data-nb-ref-number="60" data-nb-words="9" data-nb-chars="61"><span class="idea" data-nb-ref-number="60" id="idea60" data-nb-words="9" data-nb-chars="61">„Zpráva, že&nbsp;lidé, které podvedl, byli propuštěni na&nbsp;svobodu.“</span></p>
          <p class="chunk" data-nb-ref-number="61" data-nb-words="102" data-nb-chars="585"><span class="idea" data-nb-ref-number="61" id="idea61" data-nb-words="102" data-nb-chars="585">„Nebo že&nbsp;uprchli. To&nbsp;je&nbsp;mnohem pravděpodobnější, poněvadž jistě věděl, na&nbsp;jak dlouho byli odsouzeni. Propuštění by&nbsp;ho&nbsp;nemohlo tolik překvapit. Co&nbsp;udělá pak? Dává si&nbsp;pozor na&nbsp;muže s&nbsp;dřevěnou nohou — a&nbsp;ten muž je&nbsp;běloch, na&nbsp;to&nbsp;nezapomeňte, protože jinak by&nbsp;si&nbsp;ho&nbsp;nemohl splést s&nbsp;podomním řemeslníkem, na&nbsp;kterého vystřelil z&nbsp;pistole. Nu, a&nbsp;na&nbsp;tom náčrtku je&nbsp;podepsán jediný běloch. Ti&nbsp;ostatní jsou Indové nebo mohamedáni. Žádný jiný běloch tam není. Proto můžeme s&nbsp;jistotou tvrdit, že&nbsp;muž s&nbsp;dřevěnou nohou není nikdo jiný než Jonathan Small. Zdá se&nbsp;vám, že&nbsp;je&nbsp;v&nbsp;téhle úvaze nějaká chyba?“</span></p>
          <p class="chunk" data-nb-ref-number="62" data-nb-words="7" data-nb-chars="29"><span class="idea" data-nb-ref-number="62" id="idea62" data-nb-words="7" data-nb-chars="29">„Ne — je&nbsp;to&nbsp;jasné a&nbsp;stručné.“</span></p>
          <p class="chunk" data-nb-ref-number="63" data-nb-words="235" data-nb-chars="1427"><span class="idea" data-nb-ref-number="63" id="idea63" data-nb-words="235" data-nb-chars="1427">„Dobrá. A&nbsp;teď se&nbsp;tedy vmysleme do&nbsp;postavení Jonathana Smalla. Podívejme se&nbsp;na&nbsp;věc z&nbsp;jeho hlediska. Přijde do&nbsp;Anglie s&nbsp;dvojím cílem: získat znova to, co&nbsp;mu&nbsp;podle jeho názoru právem náleží, a&nbsp;pomstít se&nbsp;člověku, který ho&nbsp;podvedl. Zjistí si, kde Sholto bydlí, a&nbsp;velmi pravděpodobně naváže i&nbsp;styky s&nbsp;někým v&nbsp;domě. Je&nbsp;tu&nbsp;přece ten komorník, Lal Rao, kterého jsme neviděli. Podle paní Bernstonové to&nbsp;zdaleka není charakterní člověk. Small ovšem nikterak nemůže vypátrat, kde je&nbsp;poklad ukrytý, protože to&nbsp;neví nikdo než major a&nbsp;jeho věrný sluha, který mezitím zemřel. Pojednou se&nbsp;však Small doví, že&nbsp;Sholto leží na&nbsp;smrtelné posteli. V&nbsp;šílené úzkosti, že&nbsp;tajemství pokladu zemře s&nbsp;majorem, pronikne řetězem stráží, dostane se&nbsp;až&nbsp;k&nbsp;oknu umírajícího, a&nbsp;vpadnout do&nbsp;místnosti mu&nbsp;zabrání pouze přítomnost obou Sholtových synů. Poháněn nenávistí k&nbsp;nebožtíkovi vleze však do&nbsp;pokoje ještě té&nbsp;noci a&nbsp;prohledá Sholtovy soukromé papíry v&nbsp;naději, že&nbsp;objeví nějaký dokument vztahující se&nbsp;k&nbsp;pokladu. Při odchodu tam zanechá důkaz o&nbsp;své návštěvě v&nbsp;těch několika slovech, která načmárá na&nbsp;lístek. Plánoval nepochybně už&nbsp;předem, že&nbsp;až&nbsp;majora zabije, nechá na&nbsp;jeho těle nějaký takový lístek na&nbsp;znamení, že&nbsp;nešlo o&nbsp;prachsprostou vraždu, ale o&nbsp;jakýsi akt spravedlnosti — z&nbsp;hlediska těch čtyř kumpánů ovšem. Podivné a&nbsp;bizarní nápady tohoto druhu bývají v&nbsp;análech zločinu dost běžné a&nbsp;poskytnou obvykle o&nbsp;zločinci cenné informace. Je&nbsp;vám to&nbsp;všechno jasné?“</span></p>
          <p class="chunk" data-nb-ref-number="64" data-nb-words="1" data-nb-chars="11"><span class="idea" data-nb-ref-number="64" id="idea64" data-nb-words="1" data-nb-chars="11">„Naprosto.“</span></p>
          <p class="chunk" data-nb-ref-number="65" data-nb-words="120" data-nb-chars="680"><span class="idea" data-nb-ref-number="65" id="idea65" data-nb-words="120" data-nb-chars="680">„Nu, a&nbsp;co&nbsp;udělá Jonathan Small teď? Může pouze zpovzdálí a&nbsp;tajně střežit veškeré další pokusy o&nbsp;nalezení pokladu. Možná že&nbsp;odjede z&nbsp;Anglie a&nbsp;vrací se&nbsp;sem jen čas od&nbsp;času. Pak ale dojde k&nbsp;objevení podkrovní komory a&nbsp;on&nbsp;se&nbsp;o&nbsp;tom okamžitě doví. Zde se&nbsp;opět dostáváme k&nbsp;tomu, že&nbsp;měl zřejmě v&nbsp;domě nějakého spřežence. Jonathan se&nbsp;svou dřevěnou nohou se&nbsp;rozhodně nemohl sám dostat do&nbsp;pokoje Bartholomewa Sholta, který je&nbsp;příliš vysoko. Přivede si&nbsp;však velice podivného společníka, který tuto obtíž hravě zdolá, jenomže šlápne bosou nohou do&nbsp;kreozotu — a&nbsp;končí to&nbsp;tím, že&nbsp;je&nbsp;povolán Toby a&nbsp;důstojník s&nbsp;polovičním platem a&nbsp;poraněnou achillovkou je&nbsp;nucen belhat se&nbsp;po&nbsp;jeho stopě šest mil.“</span></p>
          <p class="chunk" data-nb-ref-number="66" data-nb-words="7" data-nb-chars="53"><span class="idea" data-nb-ref-number="66" id="idea66" data-nb-words="7" data-nb-chars="53">„Zločin tedy nespáchal Jonathan, ale jeho společník.“</span></p>
          <p class="chunk" data-nb-ref-number="67" data-nb-words="171" data-nb-chars="1011"><span class="idea" data-nb-ref-number="67" id="idea67" data-nb-words="171" data-nb-chars="1011">„Přesně tak. A&nbsp;Jonathan tím byl pravděpodobně dost znechucen, soudě aspoň podle toho, jak tam zmateně pobíhal, když se&nbsp;sám později dostal do&nbsp;pokoje. Proti Bartholomewu Sholtovi nic neměl a&nbsp;raději by&nbsp;ho&nbsp;byl jen spoutal a&nbsp;ucpal mu&nbsp;ústa. Neměl moc chuti strkat hlavu do&nbsp;oprátky. Nedalo se&nbsp;ale už&nbsp;nic dělat: jeho společník nedokázal zkrotit své divošské instinkty a&nbsp;jed vykonal své dílo. Jonathan Small tam tedy nechal ten svůj lístek, spustil truhlu s&nbsp;pokladem do&nbsp;zahrady a&nbsp;sám ji&nbsp;následoval stejnou cestou. Takhle tedy šly události za&nbsp;sebou, alespoň podle toho, čeho jsem se&nbsp;zatím dopátral. Pokud jde o&nbsp;to, jak Small vypadá, samozřejmě to&nbsp;musí být člověk ve&nbsp;středních letech a&nbsp;pořádně opálený na&nbsp;slunci, jestliže seděl ve&nbsp;vězení v&nbsp;takové výhni, jaká je&nbsp;na&nbsp;Andamanských ostrovech. Podle délky jeho kroků lze snadno odhadnout, jak je&nbsp;vysoký, a&nbsp;víme, že&nbsp;nosí plnovous. Když ho&nbsp;Thaddeus Sholto uviděl v&nbsp;okně, všiml si&nbsp;vlastně jen jediné věci: že&nbsp;je&nbsp;ten člověk strašně zarostlý. Dál už&nbsp;myslím nic vysvětlovat nemusím.“</span></p>
          <p class="chunk" data-nb-ref-number="68" data-nb-words="4" data-nb-chars="21"><span class="idea" data-nb-ref-number="68" id="idea68" data-nb-words="4" data-nb-chars="21">„A co&nbsp;ten společník?“</span></p>
          <p class="chunk" data-nb-ref-number="69" data-nb-words="67" data-nb-chars="386"><span class="idea" data-nb-ref-number="69" id="idea69" data-nb-words="67" data-nb-chars="386">„Ach tak, to&nbsp;ale není žádná velká záhada. Dost brzo se&nbsp;dovíte všechno. Jak je&nbsp;ten ranní vzduch příjemný! Podívejte se&nbsp;na&nbsp;tamhleten mráček: vznáší se&nbsp;jak růžové pírko nějakého obrovského plameňáka. A&nbsp;teď se&nbsp;nad londýnskou kouřovou clonu vyhoupl už&nbsp;i&nbsp;červený okraj slunce. Svítí na&nbsp;pěknou spoustu lidí, ale vsadil bych se, že&nbsp;na&nbsp;nikoho, kdo se&nbsp;vydal za&nbsp;tak zvláštním posláním jako my&nbsp;dva.</span></p>
          <p class="chunk" data-nb-ref-number="70" data-nb-words="25" data-nb-chars="163"><span class="idea" data-nb-ref-number="70" id="idea70" data-nb-words="25" data-nb-chars="163">Jak nepatrní si&nbsp;připadáme se&nbsp;všemi těmi drobnými ambicemi a&nbsp;šarvátkami před tváří velkých elementárních sil přírody! Doufám, že&nbsp;jste dobře četl svého Jeana Paula?“</span></p>
          <p class="chunk" data-nb-ref-number="71" data-nb-words="10" data-nb-chars="54"><span class="idea" data-nb-ref-number="71" id="idea71" data-nb-words="10" data-nb-chars="54">„Ujde to. Dostal jsem se&nbsp;k&nbsp;němu oklikou přes Carlyla.“</span></p>
          <p class="chunk" data-nb-ref-number="72" data-nb-words="69" data-nb-chars="406"><span class="idea" data-nb-ref-number="72" id="idea72" data-nb-words="69" data-nb-chars="406">„To je&nbsp;jako byste šel podél potoka ke&nbsp;studánce, z&nbsp;níž vytéká. Je&nbsp;autorem jedné zvláštní, ale hluboké poznámky. Tvrdí, že&nbsp;hlavní důkaz velikosti muže spočívá v&nbsp;tom, že&nbsp;je&nbsp;s&nbsp;to&nbsp;uvědomit si&nbsp;svou malost. Předpokládá to&nbsp;totiž, jak je&nbsp;vám snad jasné, schopnost srovnávat a&nbsp;správně hodnotit, která je&nbsp;sama o&nbsp;sobě důkazem ušlechtilosti. Také v&nbsp;Richterovi je&nbsp;spousta námětů k&nbsp;zamyšlení. Pistoli s&nbsp;sebou nemáte, co?“</span></p>
          <p class="chunk" data-nb-ref-number="73" data-nb-words="2" data-nb-chars="10"><span class="idea" data-nb-ref-number="73" id="idea73" data-nb-words="2" data-nb-chars="10">„Mám hůl.“</span></p>
          <p class="chunk" data-nb-ref-number="74" data-nb-words="31" data-nb-chars="204"><span class="idea" data-nb-ref-number="74" id="idea74" data-nb-words="31" data-nb-chars="204">„Je docela dobře možné, že&nbsp;budeme něco takového potřebovat, až&nbsp;se&nbsp;dostaneme do&nbsp;toho jejich doupěte. Jonathana přenechám vám, ale jestli začne vyvádět nějaké hlouposti ten druhý, rozstřílím ho&nbsp;jak řešeto.“</span></p>
          <p class="chunk" data-nb-ref-number="75" data-nb-words="16" data-nb-chars="97"><span class="idea" data-nb-ref-number="75" id="idea75" data-nb-words="16" data-nb-chars="97">Při těchto slovech vytáhl revolver, nabil dvě komory a&nbsp;strčil zbraň zpátky do&nbsp;pravé kapsy kabátu.</span></p>
          <p class="chunk" data-nb-ref-number="76" data-nb-words="114" data-nb-chars="702"><span class="idea" data-nb-ref-number="76" id="idea76" data-nb-words="114" data-nb-chars="702">Celou tu&nbsp;dobu jsme sledovali Tobyho, který nás vedl směrem k&nbsp;metropoli po&nbsp;silnicích vroubených napůl ještě venkovskými vilkami. Teď jsme však už&nbsp;začali přicházet do&nbsp;ulic, které na&nbsp;sebe navzájem navazovaly. Dělníci a&nbsp;dokaři už&nbsp;byli vzhůru a&nbsp;ucuchtané ženy otvíraly okna, zametaly zápraží. V&nbsp;hospodách na&nbsp;nárožích už&nbsp;zas bylo živo a&nbsp;vycházeli z&nbsp;nich chlapi neurvalého zevnějšku, otírající si&nbsp;rukávem vousiska po&nbsp;prvním ranním doušku. Všude pobíhali toulaví psi a&nbsp;zvědavě si&nbsp;nás prohlíželi, když jsme šli kolem nich, ale náš nevyrovnatelný Toby se&nbsp;nedíval napravo ani nalevo a&nbsp;klusal stále vpřed s&nbsp;čenichem až&nbsp;u&nbsp;země a&nbsp;občas dychtivě zakňučel, což znamenalo, že&nbsp;pach stopy jev těch místech obzvlášť silný.</span></p>
          <p class="chunk" data-nb-ref-number="77" data-nb-words="115" data-nb-chars="730"><span class="idea" data-nb-ref-number="77" id="idea77" data-nb-words="115" data-nb-chars="730">Prošli jsme Streathamem, Brixtonem a&nbsp;Camberwellem a&nbsp;octli jsme se&nbsp;teď na&nbsp;Kennington Lane, jakmile jsme se&nbsp;vymotali z&nbsp;postranních uliček směřujících do&nbsp;východní části Ovalu. Muži, které jsme pronásledovali, zvolili podivně klikatou cestu, zřejmě aby unikli nevítané pozornosti. Ani jednou nešli po&nbsp;hlavní třídě, jestliže měli k&nbsp;dispozici postranní uličku. Na&nbsp;počátku Kennington Lane odbočili po&nbsp;Bond Street a&nbsp;Miles Street vlevo. V&nbsp;místě, kde posledně jmenovaná ulice ústí na&nbsp;Knight’s Place, zůstal Toby stát a&nbsp;vzápětí začal pobíhat sem tam — s&nbsp;jedním uchem vztyčeným a&nbsp;druhým svěšeným — názorný příklad psí nerozhodnosti. Potom se&nbsp;motal kolem nás a&nbsp;co&nbsp;chvíli po&nbsp;nás pokukoval, jako by&nbsp;prosil, abychom se&nbsp;smilovali nad jeho rozpaky.</span></p>
          <p class="chunk" data-nb-ref-number="78" data-nb-words="23" data-nb-chars="127"><span class="idea" data-nb-ref-number="78" id="idea78" data-nb-words="23" data-nb-chars="127">„U všech hromů, co&nbsp;se&nbsp;s&nbsp;tím psem stalo?“ zabručel Holmes. „Nemohli si&nbsp;přece najmout drožku nebo se&nbsp;vznesl do&nbsp;vzduchu v&nbsp;balónu.“</span></p>
          <p class="chunk" data-nb-ref-number="79" data-nb-words="7" data-nb-chars="41"><span class="idea" data-nb-ref-number="79" id="idea79" data-nb-words="7" data-nb-chars="41">„Možná že&nbsp;tu&nbsp;chvíli stáli,“ podotkl jsem.</span></p>
          <p class="chunk" data-nb-ref-number="80" data-nb-words="22" data-nb-chars="102"><span class="idea" data-nb-ref-number="80" id="idea80" data-nb-words="22" data-nb-chars="102">„Aha — už&nbsp;je&nbsp;to&nbsp;v&nbsp;pořádku. Už&nbsp;se&nbsp;chytil,“ řekl můj přítel hlasem, na&nbsp;němž bylo znát, že&nbsp;se&nbsp;mu&nbsp;ulevilo.</span></p>
          <p class="chunk" data-nb-ref-number="81" data-nb-words="58" data-nb-chars="348"><span class="idea" data-nb-ref-number="81" id="idea81" data-nb-words="58" data-nb-chars="348">Pes opravdu stopu znova zachytil. Očenichal ještě jednou celé okolí, ale pak se&nbsp;náhle zorientoval a&nbsp;vyrazil s&nbsp;nebývalou jistotou a&nbsp;energií. Zdálo se, že&nbsp;pach je&nbsp;mnohem silnější než předtím, poněvadž pes ani nečmuchal s&nbsp;čenichem u&nbsp;země, ale napínal šňůru a&nbsp;pokoušel se&nbsp;rozběhnout. Z&nbsp;lesku Holmesových očí jsem usoudil, že&nbsp;se&nbsp;blížíme konci své pouti.</span></p>
          <p class="chunk" data-nb-ref-number="82" data-nb-words="110" data-nb-chars="644"><span class="idea" data-nb-ref-number="82" id="idea82" data-nb-words="110" data-nb-chars="644">Cesta nás teď vedla ulicí Nine Elms až&nbsp;k&nbsp;velkým skladům dřeva firmy Broderick a&nbsp;Nelson, hned za&nbsp;hostincem U&nbsp;bílého orla. Tam se&nbsp;pes, rozdivočelý honbou, vrhl postranními vraty do&nbsp;ohrady, kde už&nbsp;byli tesaři v&nbsp;plné práci. Uháněl dál uličkou mezi pilinami a&nbsp;odřezky, potom průchodem mezi dvěma hranicemi dřeva a&nbsp;konečně s&nbsp;vítězoslavným štěkotem vyskočil na&nbsp;mohutný sud, stojící dosud na&nbsp;malé káře, na&nbsp;níž jej přivezli. S&nbsp;vyplazeným jazykem a&nbsp;jiskřícíma očima stál teď Toby na&nbsp;sudu a&nbsp;díval se&nbsp;střídavě na&nbsp;nás oba, jako by&nbsp;čekal, zda ho&nbsp;pochválíme. Dýhy sudu a&nbsp;kola káry byly zastříkány tmavou tekutinou a&nbsp;celý vzduch byl prosycen zápachem kreozotu.</span></p>
          <p class="chunk" data-nb-ref-number="83" data-nb-words="19" data-nb-chars="108"><span class="idea" data-nb-ref-number="83" id="idea83" data-nb-words="19" data-nb-chars="108">Bezmocně jsme se&nbsp;na&nbsp;sebe se&nbsp;Sherlockem Holmesem podívali a&nbsp;pak jsme se&nbsp;oba zároveň dali do&nbsp;strašného smíchu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>