<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="III - Při hledání řešení">
    <meta name="apple-mobile-web-app-capable" content="yes">
    <title>III - Při hledání řešení</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribehy_sherlocka_holmese_split_005.html">
    <link rel="next" href="./pribehy_sherlocka_holmese_split_007.html">
    <meta name="nb-order" content="3">
    <link rel="self" href="pribehy_sherlocka_holmese_split_006.html">
    <meta name="nb-identifier" content="doyle-pribehy-sherlocka-holmese-4468338">
    <meta name="nb-role" content="chapter">
  </head>
  <body data-nb-words="1525" data-nb-chars="9518" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="pribehy_sherlocka_holmese_split_003.html">STUDIE V ŠARLATOVÉ</a></li>
        <li><a href="pribehy_sherlocka_holmese_split_004.html">PODPIS ČTYŘ</a></li>
        <li><a href="pribehy_sherlocka_holmese_split_005.html">II - Obeznámení s případem</a></li>
        <li><a href="pribehy_sherlocka_holmese_split_006.html">III - Při hledání řešení</a></li>
        <li><a href="pribehy_sherlocka_holmese_split_007.html">IV – Vyprávění plešatého muže</a></li>
        <li><a href="pribehy_sherlocka_holmese_split_008.html">V – Tragédie v Pondicherry Lodge</a></li>
        <li><a href="pribehy_sherlocka_holmese_split_009.html">VI - Sherlock Holmes podává důkaz</a></li>
        <li><a href="pribehy_sherlocka_holmese_split_010.html">VII - Epizoda se sudem</a></li>
        <li><a href="pribehy_sherlocka_holmese_split_011.html">VIII - Příležitostní malí detektivové z Baker Street</a></li>
        <li><a href="pribehy_sherlocka_holmese_split_012.html">IX - Přetržený řetěz</a></li>
        <li><a href="pribehy_sherlocka_holmese_split_013.html">X – Konec domorodce z ostrovů</a></li>
        <li><a href="pribehy_sherlocka_holmese_split_014.html">XI - Velký poklad z Agry</a></li>
        <li><a href="pribehy_sherlocka_holmese_split_015.html">XII - Podivuhodná historie Jonathana Smalla</a></li>
        <li><a href="pribehy_sherlocka_holmese_split_016.html">DOBRODRUŽSTVÍ&nbsp; SHERLOCKA HOLMESE</a></li>
        <li><a href="pribehy_sherlocka_holmese_split_017.html">II - Spolek ryšavců</a></li>
        <li><a href="pribehy_sherlocka_holmese_split_018.html">III - Případ totožnosti</a></li>
        <li><a href="pribehy_sherlocka_holmese_split_019.html">IV - Záhada Boscombského údolí</a></li>
        <li><a href="pribehy_sherlocka_holmese_split_020.html">V - Pět pomerančových jadérek</a></li>
        <li><a href="pribehy_sherlocka_holmese_split_021.html">VI - Ohyzdný žebrák</a></li>
        <li><a href="pribehy_sherlocka_holmese_split_022.html">VII - Modrá karbunkule</a></li>
        <li><a href="pribehy_sherlocka_holmese_split_023.html">VIII - Strakatý pás</a></li>
        <li><a href="pribehy_sherlocka_holmese_split_024.html">IX - Inženýrův palec</a></li>
        <li><a href="pribehy_sherlocka_holmese_split_025.html">X - Urozený ženich</a></li>
        <li><a href="pribehy_sherlocka_holmese_split_026.html">XI - Berylová korunka</a></li>
        <li><a href="pribehy_sherlocka_holmese_split_027.html">XII - Dům „U měděných buků“</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="24"><span class="idea" data-nb-ref-number="1" id="idea1" data-nb-words="5" data-nb-chars="24">III - Při hledání řešení</span></h1>
        <p class="chunk" data-nb-ref-number="2" data-nb-words="26" data-nb-chars="153"><span class="idea" data-nb-ref-number="2" id="idea2" data-nb-words="26" data-nb-chars="153">Když se&nbsp;Holmes vrátil, bylo už&nbsp;půl šesté. Byl veselý, svěží a&nbsp;ve&nbsp;výtečné náladě, která se&nbsp;u&nbsp;něho ovšem pravidelně střídala se&nbsp;záchvaty nejhlubší deprese.</span></p>
        <p class="chunk" data-nb-ref-number="3" data-nb-words="25" data-nb-chars="145"><span class="idea" data-nb-ref-number="3" id="idea3" data-nb-words="25" data-nb-chars="145">„V téhle věci žádná velká záhada není,“ řekl a&nbsp;chopil se&nbsp;šálku čaje, který jsem mu&nbsp;nalil, „zdá se, že&nbsp;fakta připouštějí pouze jediné vysvětlení.“</span></p>
        <p class="chunk" data-nb-ref-number="4" data-nb-words="8" data-nb-chars="47"><span class="idea" data-nb-ref-number="4" id="idea4" data-nb-words="8" data-nb-chars="47">„Nepovídejte! Vy&nbsp;už&nbsp;jste tomu přišel na&nbsp;kloub?“</span></p>
        <p class="chunk" data-nb-ref-number="5" data-nb-words="56" data-nb-chars="362"><span class="idea" data-nb-ref-number="5" id="idea5" data-nb-words="56" data-nb-chars="362">„Nu, to&nbsp;by&nbsp;bylo přece jen trochu moc brzo. Zjistil jsem však významnou skutečnost, což je&nbsp;prozatím vše. Nicméně to&nbsp;je&nbsp;opravdu velice významné. Detaily je&nbsp;stále třeba ještě doplňovat. Právě jsem zjistil nahlédnutím do&nbsp;starých ročníků Timesů, že&nbsp;major Sholto z&nbsp;Upper Norwoodu, který kdysi sloužil u&nbsp;čtyřiatřicátého bombajského pěšího pluku, zemřel 28. dubna 1882.“</span></p>
        <p class="chunk" data-nb-ref-number="6" data-nb-words="14" data-nb-chars="81"><span class="idea" data-nb-ref-number="6" id="idea6" data-nb-words="14" data-nb-chars="81">„Možná že&nbsp;jsem trochu natvrdlý, Holmesi, ale nechápu, jaký to&nbsp;má&nbsp;pro nás význam.“</span></p>
        <p class="chunk" data-nb-ref-number="7" data-nb-words="126" data-nb-chars="741"><span class="idea" data-nb-ref-number="7" id="idea7" data-nb-words="126" data-nb-chars="741">„Opravdu ne? Překvapujete mě. Podívejte se&nbsp;tedy na&nbsp;to&nbsp;takhle: kapitán Morstan zmizí. Jediný člověk v&nbsp;Londýně, kterého by&nbsp;mohl navštívit, je&nbsp;major Sholto. Ten však popírá, že&nbsp;by&nbsp;vůbec kdy slyšel o&nbsp;tom, že&nbsp;Morstan je&nbsp;v&nbsp;Londýně. O&nbsp;čtyři roky později Sholto umírá. V&nbsp;týdnu, kdy zemře, obdrží dcera kapitána Morstana drahocenný dar, což se&nbsp;pak každoročně opakuje a&nbsp;nyní to&nbsp;vyvrcholilo dopisem, který ji&nbsp;označuje za&nbsp;ženu, jíž bylo ublíženo. Nemůže to&nbsp;být narážka na&nbsp;nic jiného než na&nbsp;to, že&nbsp;ji&nbsp;kdosi připravil o&nbsp;otce. A&nbsp;proč jí&nbsp;začaly dary docházet bezprostředně po&nbsp;Sholtově smrti, ne-li proto, že&nbsp;Sholtův dědic o&nbsp;celé záhadě cosi ví&nbsp;a&nbsp;snaží se&nbsp;slečnu Morstanovou nějak odškodnit? Máte snad nějakou jinou teorii, která by&nbsp;odpovídala těmto faktům?“</span></p>
        <p class="chunk" data-nb-ref-number="8" data-nb-words="66" data-nb-chars="353"><span class="idea" data-nb-ref-number="8" id="idea8" data-nb-words="66" data-nb-chars="353">„To je&nbsp;mi&nbsp;ale divné odškodnění! A&nbsp;jak podivně realizované! Proč jí&nbsp;ten dopis napsal teď, a&nbsp;ne&nbsp;před šesti lety? A&nbsp;navíc ten dopis mluví o&nbsp;tom, že&nbsp;se&nbsp;jí&nbsp;musí dostat spravedlnosti. O&nbsp;jaké spravedlnosti tu&nbsp;může být řeč? Zdá se&nbsp;mi&nbsp;příliš optimistické předpokládat, že&nbsp;její otec dosud žije. A&nbsp;že&nbsp;by&nbsp;jí&nbsp;bylo ublíženo ještě nějak jinak, o&nbsp;tom přece nic nevíte.“</span></p>
        <p class="chunk" data-nb-ref-number="9" data-nb-words="48" data-nb-chars="300"><span class="idea" data-nb-ref-number="9" id="idea9" data-nb-words="48" data-nb-chars="300">„Vyskytují se&nbsp;v&nbsp;tom obtíže; jistě, obtíže tu&nbsp;jsou,“ řekl Sherlock Holmes zadumaně, „ale výprava, kterou dnes večer podnikneme, je&nbsp;všechny překoná a&nbsp;rozluští. Á, tady právě přijíždí drožka se&nbsp;slečnou Morstanovou. Jste připraven? Pak bychom jí&nbsp;snad měli jít naproti, poněvadž je&nbsp;už&nbsp;pár minut po&nbsp;šesté.“</span></p>
        <p class="chunk" data-nb-ref-number="10" data-nb-words="37" data-nb-chars="206"><span class="idea" data-nb-ref-number="10" id="idea10" data-nb-words="37" data-nb-chars="206">Nasadil jsem si&nbsp;klobouk a&nbsp;uchopil svou nejtěžší hůl, ale všiml jsem si, že&nbsp;Holmes si&nbsp;vzal ze&nbsp;zásuvky revolver a&nbsp;strčil jej do&nbsp;kapsy. Bylo tudíž jasné, že&nbsp;náš večerní podnik nepokládá za&nbsp;žádný zábavný výlet.</span></p>
        <p class="chunk" data-nb-ref-number="11" data-nb-words="51" data-nb-chars="328"><span class="idea" data-nb-ref-number="11" id="idea11" data-nb-words="51" data-nb-chars="328">Slečna Morstanová se&nbsp;choulila v&nbsp;tmavém plášti a&nbsp;její jemná tvář byla sice klidná, ale bledá. Musela by&nbsp;to&nbsp;být výjimečná žena, kdyby nepociťovala jisté znepokojení nad podivným podnikem, do&nbsp;něhož jsme se&nbsp;pouštěli, přesto však se&nbsp;dokonale ovládala a&nbsp;pohotově zodpověděla pár dalších otázek, které jí&nbsp;Sherlock Holmes ještě položil.</span></p>
        <p class="chunk" data-nb-ref-number="12" data-nb-words="70" data-nb-chars="429"><span class="idea" data-nb-ref-number="12" id="idea12" data-nb-words="70" data-nb-chars="429">„Major Sholto byl tatínkův velmi dobrý přítel,“ řekla. „Jeho dopisy se&nbsp;zmínkami o&nbsp;majorovi jen hemžily. Major i&nbsp;tatínek veleli oddílům na&nbsp;Andamanských ostrovech, takže většinu času tam trávili spolu. V&nbsp;tatínkově psacím stole se&nbsp;mimochodem našla zvláštní listina, které nikdo nerozuměl. Nemyslím, že&nbsp;by&nbsp;snad byla nějak zvlášť důležitá, ale napadlo mě, že&nbsp;byste se&nbsp;na&nbsp;ni&nbsp;možná rád podíval, a&nbsp;tak jsem ji&nbsp;přinesla s&nbsp;sebou. Tady je.“</span></p>
        <p class="chunk" data-nb-ref-number="13" data-nb-words="18" data-nb-chars="110"><span class="idea" data-nb-ref-number="13" id="idea13" data-nb-words="18" data-nb-chars="110">Holmes listinu opatrně rozložil a&nbsp;uhladil ji&nbsp;na&nbsp;koleně. Poté ji&nbsp;s&nbsp;pomocí lupy celou velmi důkladně prozkoumal.</span></p>
        <p class="chunk" data-nb-ref-number="14" data-nb-words="120" data-nb-chars="796"><span class="idea" data-nb-ref-number="14" id="idea14" data-nb-words="120" data-nb-chars="796">„Takovýhle papír vyrábějí indičtí domorodci,“ poznamenal. „A tenhle arch byl kdysi napnutý na&nbsp;rýsovacím prkně. Diagram na&nbsp;něm představuje patrně části jakési obrovské budovy s&nbsp;početnými síněmi, chodbami a&nbsp;průchody. Na&nbsp;jednom místě je&nbsp;malý křížek, vepsaný červeným inkoustem, a&nbsp;nad ním údaj „3.37 odleva“, napsaný tužkou a&nbsp;už&nbsp;značně vybledlý. V&nbsp;levém rohu je&nbsp;prapodivný hieroglyf, připomínající čtyři křížky umístěné v&nbsp;jedné řádce, jejichž ramena se&nbsp;dotýkají. Vedle je&nbsp;připsáno velice primitivním a&nbsp;kostrbatým písmem: „Podpis čtyř — Jonathan Small, Mahomet Singh, Abdullah Khan, Dost Akbar.“ Opravdu se&nbsp;přiznávám, že&nbsp;mi&nbsp;není jasné, jak by&nbsp;to&nbsp;mohlo s&nbsp;celým případem souviset. Nicméně to&nbsp;je&nbsp;nepochybně důležitý dokument. Byl pečlivě uschován v&nbsp;nějakém notesu, poněvadž obě strany jsou stejně čisté.“</span></p>
        <p class="chunk" data-nb-ref-number="15" data-nb-words="9" data-nb-chars="47"><span class="idea" data-nb-ref-number="15" id="idea15" data-nb-words="9" data-nb-chars="47">„Ano, byl v&nbsp;otcově notesu. Tam jsme jej našli.“</span></p>
        <p class="chunk" data-nb-ref-number="16" data-nb-words="34" data-nb-chars="234"><span class="idea" data-nb-ref-number="16" id="idea16" data-nb-words="34" data-nb-chars="234">„Pečlivě tu&nbsp;listinu opatrujte, slečno Morstanová, možná že&nbsp;ji&nbsp;ještě budeme potřebovat. Zmocňuje se&nbsp;mne podezření, že&nbsp;by&nbsp;tahle záležitost mohla být zamotanější a&nbsp;komplikovanější, než jsem se&nbsp;zprvu domníval. Musím všechno znova uvážit.“</span></p>
        <p class="chunk" data-nb-ref-number="17" data-nb-words="48" data-nb-chars="302"><span class="idea" data-nb-ref-number="17" id="idea17" data-nb-words="48" data-nb-chars="302">Rozvalil se&nbsp;na&nbsp;opěradle drožky a&nbsp;jenom z&nbsp;jeho staženého obočí a&nbsp;nepřítomného pohledu jsem mohl usoudit, že&nbsp;intenzívně přemýšlí. Slečna Morstanová a&nbsp;já&nbsp;jsme si&nbsp;šeptem povídali o&nbsp;naší dnešní výpravě a&nbsp;jejím možném výsledku, ale náš společník až&nbsp;do&nbsp;konce cesty setrvával ve&nbsp;své neproniknutelné zamlklosti.</span></p>
        <p class="chunk" data-nb-ref-number="18" data-nb-words="171" data-nb-chars="1096"><span class="idea" data-nb-ref-number="18" id="idea18" data-nb-words="171" data-nb-chars="1096">Byl zářijový večer a&nbsp;nebylo ještě ani sedm hodin, den však byl pošmourný a&nbsp;hustá lezavá mlha ležela nízko nad velkoměstem. Špinavě zbarvená mračna smutně klesala do&nbsp;rozblácených ulic. Kandelábry na&nbsp;Strandu byly jen mlhavými skvrnami rozptýleného světla, vrhajícího kruhy matné záře na&nbsp;kluzkou dlažbu. Žluté světlo z&nbsp;výkladních skříní se&nbsp;linulo do&nbsp;zamženého, vlhkostí prosyceného vzduchu a&nbsp;vrhalo bezútěšné, pohyblivé paprsky do&nbsp;přeplněných ulic. Bylo pro mne cosi děsivého a&nbsp;přízračného v&nbsp;tom nekonečném zástupu tváří, které se&nbsp;míhaly napříč těmi úzkými proužky světla — tváří smutných i&nbsp;veselých, vychrtlých i&nbsp;šťastných. Jako veškeré lidstvo putovaly i&nbsp;ony z&nbsp;přítmí do&nbsp;světla a&nbsp;znova zapadaly zpátky do&nbsp;šera. Nepodléhám příliš náhodným dojmům, ale nepřívětivý, tísnivý večer a&nbsp;podivný podnik, do&nbsp;něhož jsme se&nbsp;pustili — to&nbsp;obojí přispělo k&nbsp;mé&nbsp;nervozitě a&nbsp;sklíčenosti. Z&nbsp;chování slečny Morstanové bylo zřejmé, že&nbsp;ji&nbsp;trápí stejné pocity. Jediný Holmes se&nbsp;dokázal nad tyto malicherné vlivy povznést. Na&nbsp;kolenou měl otevřený notes a&nbsp;chvílemi si&nbsp;do&nbsp;něho psal poznámky při světle své kapesní svítilny.</span></p>
        <p class="chunk" data-nb-ref-number="19" data-nb-words="11" data-nb-chars="64"><span class="idea" data-nb-ref-number="19" id="idea19" data-nb-words="11" data-nb-chars="64">U&nbsp;postranního vchodu do&nbsp;Divadla Lyceum se&nbsp;už&nbsp;tísnily husté davy.</span></p>
        <p class="chunk" data-nb-ref-number="20" data-nb-words="40" data-nb-chars="268"><span class="idea" data-nb-ref-number="20" id="idea20" data-nb-words="40" data-nb-chars="268">Před divadlem hrkotal nepřetržitý proud kočárů a&nbsp;drožek, vyklápějících náklad mužů s&nbsp;náprsenkami a&nbsp;žen ověšených diamanty a&nbsp;zahalených do&nbsp;šálů. Sotva jsme dojeli k&nbsp;třetímu sloupu, u&nbsp;něhož byla schůzka smluvena, oslovil nás čiperný snědý mužík, oblečený jako fiakrista.</span></p>
        <p class="chunk" data-nb-ref-number="21" data-nb-words="7" data-nb-chars="51"><span class="idea" data-nb-ref-number="21" id="idea21" data-nb-words="7" data-nb-chars="51">„Vy dva doprovázíte slečnu Morstanovou?“ zeptal se.</span></p>
        <p class="chunk" data-nb-ref-number="22" data-nb-words="13" data-nb-chars="74"><span class="idea" data-nb-ref-number="22" id="idea22" data-nb-words="13" data-nb-chars="74">„Mary Morstanová jsem já&nbsp;a&nbsp;tihle dva páni jsou moji přátelé,“ řekla dívka.</span></p>
        <p class="chunk" data-nb-ref-number="23" data-nb-words="8" data-nb-chars="49"><span class="idea" data-nb-ref-number="23" id="idea23" data-nb-words="8" data-nb-chars="49">Upřel na&nbsp;nás neuvěřitelně pronikavé a&nbsp;tázavé oči.</span></p>
        <p class="chunk" data-nb-ref-number="24" data-nb-words="22" data-nb-chars="136"><span class="idea" data-nb-ref-number="24" id="idea24" data-nb-words="22" data-nb-chars="136">„Račte prominout, slečno,“ řekl poněkud umíněně, „ale musím vás požádat o&nbsp;čestné slovo, že&nbsp;ani jeden z&nbsp;vašich průvodců není od&nbsp;policie.“</span></p>
        <p class="chunk" data-nb-ref-number="25" data-nb-words="4" data-nb-chars="26"><span class="idea" data-nb-ref-number="25" id="idea25" data-nb-words="4" data-nb-chars="26">„Máte je&nbsp;mít,“ odpověděla.</span></p>
        <p class="chunk" data-nb-ref-number="26" data-nb-words="49" data-nb-chars="293"><span class="idea" data-nb-ref-number="26" id="idea26" data-nb-words="49" data-nb-chars="293">Pronikavě zahvízdl a&nbsp;nějaký pouliční otrapa k&nbsp;nám přijel s&nbsp;kočárem a&nbsp;otevřel dvířka. Muž, který nás oslovil, vyšplhal na&nbsp;kozlík, zatímco my&nbsp;jsme zaujali místa uvnitř. Ještě jsme se&nbsp;ani pořádně neusadili, když kočí práskl do&nbsp;koní, a&nbsp;zběsilým tryskem jsme se&nbsp;rozjeli a&nbsp;ponořili do&nbsp;mlhavých ulic.</span></p>
        <p class="chunk" data-nb-ref-number="27" data-nb-words="174" data-nb-chars="1083"><span class="idea" data-nb-ref-number="27" id="idea27" data-nb-words="174" data-nb-chars="1083">Naše situace byla věru prapodivná. Jeli jsme na&nbsp;neznámé místo za&nbsp;neznámým poselstvím. Toto pozvání bylo buď hloupý vtip — což byla nepřijatelná hypotéza — nebo jsme si&nbsp;mohli právem myslet, že&nbsp;nás na&nbsp;naší cestě očekávají závažné události. Slečna Morstanová se&nbsp;chovala stejně odhodlaně a&nbsp;energicky jako předtím. Snažil jsem se&nbsp;ji&nbsp;rozptýlit a&nbsp;pobavit vzpomínkami na&nbsp;svá dobrodružství v&nbsp;Afganistanu, ale popravdě řečeno, byl jsem sám natolik vzrušen situací, ve&nbsp;které jsme se&nbsp;octli, a&nbsp;tak zvědavý na&nbsp;cíl naší cesty, že&nbsp;mé&nbsp;historky byly poněkud popletené. Dodnes prohlašuje, že&nbsp;jsem jí&nbsp;poutavě vyprávěl o&nbsp;tom, jak uprostřed noci do&nbsp;mého stanu nakoukla mušketa a&nbsp;jak jsem po&nbsp;ní&nbsp;vystřelil z&nbsp;dvouhlavňového tygřího mláděte. Zpočátku jsem měl určitou představu, kterým směrem jedeme, ale zakrátko — ať&nbsp;už&nbsp;to&nbsp;zavinila rychlá jízda, mlha nebo má&nbsp;vlastní, nepříliš dobrá znalost Londýna — ztratil jsem veškerou orientaci a&nbsp;věděl jsem jen to, že&nbsp;už&nbsp;jedeme velice dlouho. Sherlock Holmes však nikdy nezklamal a&nbsp;stále si&nbsp;mumlal jména náměstí a&nbsp;křivolakých postranních uliček, jimiž kočár projížděl.</span></p>
        <p class="chunk" data-nb-ref-number="28" data-nb-words="39" data-nb-chars="222"><span class="idea" data-nb-ref-number="28" id="idea28" data-nb-words="39" data-nb-chars="222">„Rochester Row,“ řekl. „Teď jsme na&nbsp;Vincent Square. A&nbsp;teď ujíždíme po&nbsp;Vauxhall Bridge Road. Podle všeho máme namířeno někam do&nbsp;Surreye. Ovšem, to&nbsp;jsem si&nbsp;mohl myslet. A&nbsp;teď jsme na&nbsp;mostě. Můžete vidět, jak se&nbsp;řeka třpytí.“</span></p>
        <p class="chunk" data-nb-ref-number="29" data-nb-words="29" data-nb-chars="177"><span class="idea" data-nb-ref-number="29" id="idea29" data-nb-words="29" data-nb-chars="177">Na&nbsp;okamžik se&nbsp;nám opravdu naskytl pohled na&nbsp;široký pruh Temže, s&nbsp;lucernami ozařujícími tichou hladinu; drožka však uháněla dál a&nbsp;brzo ji&nbsp;pohltil labyrint uliček na&nbsp;druhém břehu.</span></p>
        <p class="chunk" data-nb-ref-number="30" data-nb-words="25" data-nb-chars="183"><span class="idea" data-nb-ref-number="30" id="idea30" data-nb-words="25" data-nb-chars="183">„Wandsworth Road,“ řekl můj přítel. „Priory Road. Larkhall Lane. Stockwell Place. Robert Street. Coldharbour Lane. Naše pátrání nás věru nepřivádí do&nbsp;příliš elegantních čtvrtí města.“</span></p>
        <p class="chunk" data-nb-ref-number="31" data-nb-words="142" data-nb-chars="962"><span class="idea" data-nb-ref-number="31" id="idea31" data-nb-words="142" data-nb-chars="962">A&nbsp;skutečně jsme se&nbsp;pojednou octli v&nbsp;podezřelých a&nbsp;nehostinných končinách. Dlouhé řady tmavých cihlových domů rozjasňoval tu&nbsp;a&nbsp;tam pouze vulgární třpyt a&nbsp;laciná nádhera hospod na&nbsp;rozích. Pak se&nbsp;objevily špalíry dvoupatrových vilek s&nbsp;miniaturními zahrádkami před okny a&nbsp;pak opět nekonečné řady nových, strnule civících cihlových stavení — obludná chapadla, jimiž se&nbsp;obrovité velkoměsto rozpřahovalo na&nbsp;venkov. Konečně kočár zůstal stát u&nbsp;třetího domu v&nbsp;nové zahradní ulici. Všechny okolní domy byly neobydlené a&nbsp;ten, před nímž jsme zastavili, byl stejně temný jako ostatní, s&nbsp;výjimkou okna do&nbsp;kuchyně, z&nbsp;něhož probleskovalo slabé světlo. Jakmile jsme však zaklepali, okamžitě nám otevřel dveře jakýsi hindský sluha se&nbsp;žlutým turbanem na&nbsp;hlavě a&nbsp;oblečený do&nbsp;bílých, volně splývajících šatů přepásaných žlutou šerpou. Postava orientálce, zarámovaná dveřmi všedního předměstského domu třetího řádu, s&nbsp;tímto prostředím nějak podivně kontrastovala a&nbsp;nezapadala do&nbsp;něho.</span></p>
        <p class="chunk" data-nb-ref-number="32" data-nb-words="18" data-nb-chars="108"><span class="idea" data-nb-ref-number="32" id="idea32" data-nb-words="18" data-nb-chars="108">„Sahib vás očekává,“ řekl a&nbsp;dřív, než jeho slova dozněla, ozval se&nbsp;odněkud z&nbsp;domu vysoký, fistulkovitý hlas.</span></p>
        <p class="chunk" data-nb-ref-number="33" data-nb-words="12" data-nb-chars="68"><span class="idea" data-nb-ref-number="33" id="idea33" data-nb-words="12" data-nb-chars="68">„Přiveď mi&nbsp;je&nbsp;sem, khitmutgare, „ zvolal. „Přiveď mi&nbsp;je&nbsp;rovnou sem.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>