<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XI - Velký poklad z Agry">
    <meta name="apple-mobile-web-app-capable" content="yes">
    <title>XI - Velký poklad z Agry • Příběhy Sherlocka Holmese</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribehy_sherlocka_holmese_split_013.html">
    <link rel="next" href="./pribehy_sherlocka_holmese_split_015.html">
    <meta name="nb-order" content="13">
    <link rel="self" href="pribehy_sherlocka_holmese_split_014.html">
    <meta name="nb-identifier" content="doyle-pribehy-sherlocka-holmese-aaace41">
    <meta name="nb-role" content="chapter">
  </head>
  <body data-nb-words="1912" data-nb-chars="11185" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="24"><span class="idea" data-nb-ref-number="1" id="idea1" data-nb-words="6" data-nb-chars="24">XI - Velký poklad z Agry</span></h1>
        <p class="chunk" data-nb-ref-number="2" data-nb-words="166" data-nb-chars="1008"><span class="idea" data-nb-ref-number="2" id="idea2" data-nb-words="166" data-nb-chars="1008">Náš zajatec seděl v&nbsp;kajutě před železnou truhlou, pro kterou podstoupil tolik námahy a&nbsp;na&nbsp;niž tak dlouho čekal, než ji&nbsp;získal. Byl to&nbsp;opálený člověk s&nbsp;bezstarostnýma očima a&nbsp;se&nbsp;sítí vrásek a&nbsp;rýh, rozprostřenou po&nbsp;celé mahagonové tváři, která svědčila o&nbsp;tvrdém životě pod širým nebem. Zarostlá brada mu&nbsp;neobyčejně vystupovala kupředu, což bývá znak lidí, kteří energicky prosazují své záměry. Mohlo mu&nbsp;být asi tak padesát let, neboť měl černé kudrnaté vlasy už&nbsp;hustě prokvetlé stříbrem. Když byla jeho tvář v&nbsp;klidu, nepůsobila nepříjemným dojmem, ale huňaté obočí a&nbsp;vystouplá brada jí&nbsp;propůjčovaly hrozivý výraz, jakmile se&nbsp;rozzlobil. Toho jsem si&nbsp;však povšiml až&nbsp;později. Teď seděl se&nbsp;spoutanýma rukama na&nbsp;klíně, s&nbsp;hlavou skloněnou na&nbsp;prsa, a&nbsp;pichlavýma, pomrkávajícíma očima zíral na&nbsp;truhlu, která byla příčinou všech jeho hanebných činů. Zdálo se&nbsp;mi, že&nbsp;v&nbsp;jeho upjatém a&nbsp;zdrženlivém chování je&nbsp;víc lítosti než zloby. Jednu chvíli se&nbsp;na&nbsp;mě&nbsp;podíval, a&nbsp;v&nbsp;očích se&nbsp;mu&nbsp;dokonce objevilo cosi jako záblesk humoru.</span></p>
        <p class="chunk" data-nb-ref-number="3" data-nb-words="16" data-nb-chars="97"><span class="idea" data-nb-ref-number="3" id="idea3" data-nb-words="16" data-nb-chars="97">„No tak, Jonathaue Smalle,“ řekl Holmes, zapaluje si&nbsp;doutník, „je mi&nbsp;líto, že&nbsp;to&nbsp;takhle dopadlo.“</span></p>
        <p class="chunk" data-nb-ref-number="4" data-nb-words="71" data-nb-chars="399"><span class="idea" data-nb-ref-number="4" id="idea4" data-nb-words="71" data-nb-chars="399">„Mně taky,“ odpověděl upřímně. „A nevěřím, že&nbsp;se&nbsp;z&nbsp;téhle polízanice tak snadno dostanu. Odpřisáhnu vám na&nbsp;bibli, že&nbsp;jsem na&nbsp;Sholta nevztáhl ruku. Udělal to&nbsp;ten ďábelský skrček Tonga, zabil ho&nbsp;tím svým otráveným trnem. Já&nbsp;se&nbsp;na&nbsp;tom nepodílel, věřte mi. Trápilo mě&nbsp;to&nbsp;tak, jako by&nbsp;šlo o&nbsp;mého bratra. Zmrskal jsem toho mrňavého ďábla koncem lana, ale jednou už&nbsp;se&nbsp;stalo a&nbsp;napravit jsem tím nemohl nic.“</span></p>
        <p class="chunk" data-nb-ref-number="5" data-nb-words="45" data-nb-chars="246"><span class="idea" data-nb-ref-number="5" id="idea5" data-nb-words="45" data-nb-chars="246">„Vemte si&nbsp;doutník,“ řekl Holmes, „a lokněte si&nbsp;z&nbsp;mé&nbsp;láhve, vždyť jste celý promočený. Jak jste mohl čekat, že&nbsp;takový malý a&nbsp;slabý človíček jako ten černý spratek přemůže Bartholomewa Sholta a&nbsp;udrží ho&nbsp;v&nbsp;šachu do&nbsp;té&nbsp;doby, než vylezete po&nbsp;laně vy?“</span></p>
        <p class="chunk" data-nb-ref-number="6" data-nb-words="96" data-nb-chars="531"><span class="idea" data-nb-ref-number="6" id="idea6" data-nb-words="96" data-nb-chars="531">„Tak se&nbsp;mi&nbsp;zdá, že&nbsp;o&nbsp;tom víte tolik, jako byste byl při tom. Pravda je&nbsp;taková, že&nbsp;— no, doufal jsem, že&nbsp;pokoj bude prázdný. Znal jsem dobře, jak to&nbsp;v&nbsp;domě chodí, a&nbsp;byla právě doba, kdy Sholto obvykle odcházel dolů k&nbsp;večeři. Nebudu vám nic zapírat. Má&nbsp;nejlepší obhajoba je&nbsp;holá pravda. Víte, kdyby šlo o&nbsp;starého majora, s&nbsp;tím bych si&nbsp;byl těžkou hlavu nedělal. Podřízl bych ho&nbsp;stejně klidně, jako teď kouřím tenhle doutník. Vzteká mě&nbsp;jedině to, že&nbsp;mě&nbsp;zavřou kvůli mladému Sholtovi, se&nbsp;kterým jsem nikdy neměl sebemenší nedorozumění.“</span></p>
        <p class="chunk" data-nb-ref-number="7" data-nb-words="62" data-nb-chars="338"><span class="idea" data-nb-ref-number="7" id="idea7" data-nb-words="62" data-nb-chars="338">„Zatkl vás pan Athelney Jones ze&nbsp;Scotland Yardu. Dopraví vás do&nbsp;mého domu a&nbsp;já&nbsp;vás požádám o&nbsp;pravdivou zprávu o&nbsp;celém případu. Nesmíte mi&nbsp;ale nic zamlčet, poněvadž jedině tak pro vás budu moci něco udělat, aspoň doufám. Podaří se&nbsp;mi&nbsp;snad dokázat, že&nbsp;jed působí tak rychle, že&nbsp;Sholto byl mrtev dřív, než vy&nbsp;jste se&nbsp;vůbec dostal do&nbsp;pokoje.“</span></p>
        <p class="chunk" data-nb-ref-number="8" data-nb-words="187" data-nb-chars="1018"><span class="idea" data-nb-ref-number="8" id="idea8" data-nb-words="187" data-nb-chars="1018">„A to&nbsp;také byl. V&nbsp;životě se&nbsp;mnou nic tak neotřáslo jako tehdy ten pohled na&nbsp;něho. Vlezl jsem do&nbsp;okna a&nbsp;uviděl jsem, jak se&nbsp;na&nbsp;mě&nbsp;šklebí a&nbsp;hlava mu&nbsp;leží na&nbsp;rameně. Byl to&nbsp;pro mne opravdu šok a&nbsp;byl bych Tongu snad přizabil, kdyby byl přede mnou neutekl. Proto tam zapomněl hůl a&nbsp;také pár trnů, jak mi&nbsp;řekl později. Právě ty&nbsp;vás — aspoň si&nbsp;myslím — přivedly na&nbsp;naši stopu; nejde mi&nbsp;ale na&nbsp;rozum, jak je&nbsp;možné, že&nbsp;jste ji&nbsp;pak v&nbsp;budoucnu už&nbsp;neztratili. Necítím k&nbsp;vám žádnou zášť, vůbec ne. Připadá mi&nbsp;však přece jen divné,“ dodal s&nbsp;hořkým úsměvem, „že já, který mám z&nbsp;těch peněz nárok na&nbsp;půl miliónu, musel jsem přijít o&nbsp;první půlku života na&nbsp;stavbě vlnolamů na&nbsp;Andamanských ostrovech a&nbsp;druhou, jak to&nbsp;vypadá, ztratím při kopání kanálů v&nbsp;dartmoorské věznici. Nešťastný den, kdy jsem prvně spatřil kupce Achmeta a&nbsp;začal se&nbsp;zajímat o&nbsp;poklad z&nbsp;Agry, který přinesl vždycky jen prokletí tomu, kdo jej právě vlastnil. Achmetovi přinesl smrt, majoru Sholtovi strach a&nbsp;výčitky svědomí a&nbsp;mně doživotní otroctví na&nbsp;nucených pracích.“</span></p>
        <p class="chunk" data-nb-ref-number="9" data-nb-words="12" data-nb-chars="67"><span class="idea" data-nb-ref-number="9" id="idea9" data-nb-words="12" data-nb-chars="67">V&nbsp;tom okamžiku vsoukal do&nbsp;malé kajuty ramena a&nbsp;tvář Athelney Jones.</span></p>
        <p class="chunk" data-nb-ref-number="10" data-nb-words="54" data-nb-chars="331"><span class="idea" data-nb-ref-number="10" id="idea10" data-nb-words="54" data-nb-chars="331">„Hotová rodinná sešlost,“ poznamenal. „Doufám, že&nbsp;také dostanu hlt z&nbsp;té&nbsp;láhve, Holmesi. Řekl bych, že&nbsp;si&nbsp;můžeme pogratulovat navzájem. Škoda, že&nbsp;jsme toho druhého nedoslali živého, ale neměli jsme na&nbsp;vybranou. Mimochodem, Holmesi, přiznejte se, že&nbsp;vám ten závěr vyšel jen tak tak. Naše zásluha je&nbsp;jenom v&nbsp;tom, že&nbsp;jsme je&nbsp;dohonili.“</span></p>
        <p class="chunk" data-nb-ref-number="11" data-nb-words="15" data-nb-chars="100"><span class="idea" data-nb-ref-number="11" id="idea11" data-nb-words="15" data-nb-chars="100">„Konec vše napraví,“ řekl Holmes. „Doopravdy jsem ale nevěděl, že&nbsp;Najáda je&nbsp;tak fantasticky rychlá.“</span></p>
        <p class="chunk" data-nb-ref-number="12" data-nb-words="40" data-nb-chars="227"><span class="idea" data-nb-ref-number="12" id="idea12" data-nb-words="40" data-nb-chars="227">„Smith říká, že&nbsp;je&nbsp;to&nbsp;jeden z&nbsp;nejrychlejších parních člunů na&nbsp;řece a&nbsp;že&nbsp;kdyby byl měl ještě jednoho člověka navíc, který by&nbsp;mu&nbsp;byl pomohl se&nbsp;strojem, nikdy bychom ho&nbsp;nechytili. Přísahá, že&nbsp;o&nbsp;té&nbsp;norwoodské záležitosti nic neví.“</span></p>
        <p class="chunk" data-nb-ref-number="13" data-nb-words="55" data-nb-chars="319"><span class="idea" data-nb-ref-number="13" id="idea13" data-nb-words="55" data-nb-chars="319">„A nelže,“ zvolal náš zajatec, „neřekl jsem mu&nbsp;ani slovo. Člun jsem od&nbsp;něho najal proto, že&nbsp;jsem se&nbsp;doslechl, že&nbsp;je&nbsp;mimořádně rychlý. Neřekli jsme mu&nbsp;nic, ale dobře jsme mu&nbsp;zaplatili a&nbsp;byl by&nbsp;dostal navíc ještě nějakou pěknou maličkost, kdyby nás byl dopravil na&nbsp;loď Esmeralda v&nbsp;Gravesendu, která odplouvá do&nbsp;Brazílie.“</span></p>
        <p class="chunk" data-nb-ref-number="14" data-nb-words="55" data-nb-chars="360"><span class="idea" data-nb-ref-number="14" id="idea14" data-nb-words="55" data-nb-chars="360">„No, jestli neprovedl nic špatného, postaráme se, aby nebyl stíhán. Chytáme sice své lidi hezky rychle, ale s&nbsp;jejich odsouzením už&nbsp;tolik nepospícháme.“ Bylo zábavné pozorovat, jak si&nbsp;domýšlivý Jones už&nbsp;začíná zakládat na&nbsp;energickém způsobu, jímž byli prchající dopadeni. Z&nbsp;letmého úsměvu, který přelétl po&nbsp;Holmesově tváři, jsem postřehl, že&nbsp;mu&nbsp;ta&nbsp;slova neušla.</span></p>
        <p class="chunk" data-nb-ref-number="15" data-nb-words="58" data-nb-chars="353"><span class="idea" data-nb-ref-number="15" id="idea15" data-nb-words="58" data-nb-chars="353">„Za okamžik dorazíme k&nbsp;Vauxhallskému mostu,“ řekl Jones, „a vás tam vysadíme i&nbsp;s&nbsp;pokladem, doktore Watsone. Nemusím vám snad říkat, jak velkou odpovědnost tím na&nbsp;sebe beru. Je&nbsp;to&nbsp;proti všem předpisům, ale co&nbsp;jsme si&nbsp;ujednali, to&nbsp;platí. Nicméně mám povinnost poslat s&nbsp;vámi aspoň jednoho policistu, když máte tak cenné břemeno. Doufám, že&nbsp;něčím pojedete?“</span></p>
        <p class="chunk" data-nb-ref-number="16" data-nb-words="1" data-nb-chars="13"><span class="idea" data-nb-ref-number="16" id="idea16" data-nb-words="1" data-nb-chars="13">„Samozřejmě.“</span></p>
        <p class="chunk" data-nb-ref-number="17" data-nb-words="23" data-nb-chars="133"><span class="idea" data-nb-ref-number="17" id="idea17" data-nb-words="23" data-nb-chars="133">„Škoda, že&nbsp;chybí klíč: mohli bychom se&nbsp;na&nbsp;místě přesvědčit, co&nbsp;je&nbsp;uvnitř. Budete muset truhlu vypáčit. Kde je&nbsp;ten klíč, vážený pane?“</span></p>
        <p class="chunk" data-nb-ref-number="18" data-nb-words="5" data-nb-chars="28"><span class="idea" data-nb-ref-number="18" id="idea18" data-nb-words="5" data-nb-chars="28">„Na dně řeky,“ odsekl Small.</span></p>
        <p class="chunk" data-nb-ref-number="19" data-nb-words="46" data-nb-chars="274"><span class="idea" data-nb-ref-number="19" id="idea19" data-nb-words="46" data-nb-chars="274">„Hm, také jste nám nemusel přidělávat zbytečné potíže, měli jsme s&nbsp;vámi i&nbsp;tak dost práce. Ale stejně, nemusím vám snad ani říkat, pane doktore, abyste byl krajně opatrný. Truhlu pak přivezte zpátky do&nbsp;bytu v&nbsp;Baker Street. Zastavíme se&nbsp;tam, ještě než půjdeme na&nbsp;komisařství.“</span></p>
        <p class="chunk" data-nb-ref-number="20" data-nb-words="75" data-nb-chars="462"><span class="idea" data-nb-ref-number="20" id="idea20" data-nb-words="75" data-nb-chars="462">Vysadili mě&nbsp;ve&nbsp;Vauxhallu s&nbsp;těžkou železnou truhlou a&nbsp;trochu obhroublým, ale bodrým policajtem, který mě&nbsp;měl doprovázet. Po&nbsp;čtvrthodině jízdy jsme dorazili k&nbsp;paní Forresterové. Služka byla tak pozdní návštěvou zřejmě překvapena. Vysvětlovala nám, že&nbsp;paní Forresterová není dnes večer doma a&nbsp;že&nbsp;se&nbsp;podle všeho vrátí velice pozdě. Slečna Morstanová však prý je&nbsp;v&nbsp;pracovně. A&nbsp;tak jsem tedy s&nbsp;truhlou v&nbsp;ruce šel do&nbsp;pracovny a&nbsp;úslužného policajta jsem nechal v&nbsp;drožce.</span></p>
        <p class="chunk" data-nb-ref-number="21" data-nb-words="80" data-nb-chars="502"><span class="idea" data-nb-ref-number="21" id="idea21" data-nb-words="80" data-nb-chars="502">Seděla u&nbsp;otevřeného okna, měla na&nbsp;sobě šaty z&nbsp;nějaké průsvitné bílé látky, zdobené kolem pasu a&nbsp;u&nbsp;krku čímsi červeným. Dopadalo na&nbsp;ni&nbsp;měkké světlo zastíněné lampy, jak seděla opřená v&nbsp;proutěném křesle, pohrávalo na&nbsp;její líbezné, vážné tváři a&nbsp;zalévalo bohaté kadeře jejích nádherných vlasů kovovým leskem. Bílá ruka jí&nbsp;visela přes opěradlo a&nbsp;celé držení těla svědčilo o&nbsp;melancholickém zadumání. Jakmile však uslyšela mé&nbsp;kroky, hned vyskočila a&nbsp;bledé tváře jí&nbsp;zbarvil jasný ruměnec překvapení a&nbsp;radosti.</span></p>
        <p class="chunk" data-nb-ref-number="22" data-nb-words="33" data-nb-chars="187"><span class="idea" data-nb-ref-number="22" id="idea22" data-nb-words="33" data-nb-chars="187">„Slyšela jsem, že&nbsp;tu&nbsp;zastavila drožka,“ řekla. „Myslela jsem ale, že&nbsp;se&nbsp;snad tak brzo vrací paní Forresterová. Ve&nbsp;snu mě&nbsp;nenapadlo, že&nbsp;byste to&nbsp;mohl být vy. Nesete mi&nbsp;nějaké nové zprávy?“</span></p>
        <p class="chunk" data-nb-ref-number="23" data-nb-words="43" data-nb-chars="250"><span class="idea" data-nb-ref-number="23" id="idea23" data-nb-words="43" data-nb-chars="250">„Nesu vám něco lepšího než zprávy,“ řekl jsem a&nbsp;položil truhlu na&nbsp;stůl. Pak jsem spustil žoviálním a&nbsp;bouřlivým hlasem, ačkoli ve&nbsp;mně byla malá dušička: „Přinesl jsem vám něco, co&nbsp;má&nbsp;větší cenu než všechny zprávy na&nbsp;světě. Přinesl jsem vám bohatství.“</span></p>
        <p class="chunk" data-nb-ref-number="24" data-nb-words="5" data-nb-chars="31"><span class="idea" data-nb-ref-number="24" id="idea24" data-nb-words="5" data-nb-chars="31">Podívala se&nbsp;na&nbsp;železnou truhlu.</span></p>
        <p class="chunk" data-nb-ref-number="25" data-nb-words="9" data-nb-chars="51"><span class="idea" data-nb-ref-number="25" id="idea25" data-nb-words="9" data-nb-chars="51">„Tak tohle je&nbsp;ten poklad?“ zeptala se&nbsp;dost chladně.</span></p>
        <p class="chunk" data-nb-ref-number="26" data-nb-words="39" data-nb-chars="224"><span class="idea" data-nb-ref-number="26" id="idea26" data-nb-words="39" data-nb-chars="224">„Ano, to&nbsp;je&nbsp;ten velký poklad z&nbsp;Agry. Polovina patří vám a&nbsp;polovina Thaddeusi Sholtovi. Připadne na&nbsp;vás na&nbsp;každého pěkných pár set tisíc. Představte si, že&nbsp;v&nbsp;Anglii nebude mnoho bohatších mladých dam než vy. Není to&nbsp;báječné?“</span></p>
        <p class="chunk" data-nb-ref-number="27" data-nb-words="26" data-nb-chars="152"><span class="idea" data-nb-ref-number="27" id="idea27" data-nb-words="26" data-nb-chars="152">Asi jsem svou radost poněkud přehnal a&nbsp;má&nbsp;blahopřání jí&nbsp;zněla nějak strojeně, neboť jsem uviděl, že&nbsp;nepatrně povytáhla obočí a&nbsp;tázavě se&nbsp;na&nbsp;mě&nbsp;podívala.</span></p>
        <p class="chunk" data-nb-ref-number="28" data-nb-words="10" data-nb-chars="62"><span class="idea" data-nb-ref-number="28" id="idea28" data-nb-words="10" data-nb-chars="62">„Jestli to&nbsp;bohatství dostanu,“ řekla, „budu za&nbsp;ně&nbsp;vděčit vám.“</span></p>
        <p class="chunk" data-nb-ref-number="29" data-nb-words="42" data-nb-chars="269"><span class="idea" data-nb-ref-number="29" id="idea29" data-nb-words="42" data-nb-chars="269">„Ale kdepak,“ odpověděl jsem, „mně ne, ale mému příteli Sherlocku Holmesovi. Při nejlepší vůli bych nikdy nenašel klíč k&nbsp;záhadě, která kladla velké nároky i&nbsp;na&nbsp;jeho skvělé analytické schopnosti. A&nbsp;moc nechybělo a&nbsp;byli bychom utrpěli porážku ještě v&nbsp;posledním okamžiku.“</span></p>
        <p class="chunk" data-nb-ref-number="30" data-nb-words="10" data-nb-chars="58"><span class="idea" data-nb-ref-number="30" id="idea30" data-nb-words="10" data-nb-chars="58">„Posaďte se&nbsp;a&nbsp;všechno mi&nbsp;to&nbsp;povězte, pane doktore,“ řekla.</span></p>
        <p class="chunk" data-nb-ref-number="31" data-nb-words="70" data-nb-chars="409"><span class="idea" data-nb-ref-number="31" id="idea31" data-nb-words="70" data-nb-chars="409">Stručně jsem jí&nbsp;vyprávěl vše, co&nbsp;se&nbsp;stalo od&nbsp;chvíle, kdy jsem ji&nbsp;naposled viděl. O&nbsp;tom, jak Holmes použil nové pátrací metody, o&nbsp;nalezení Najády, o&nbsp;tom, jak přišel Athelney Jones, o&nbsp;naší večerní výpravě a&nbsp;divoké honbě na&nbsp;Temži. Naslouchala výčtu našich dobrodružství s&nbsp;pootevřenými rty a&nbsp;zářícíma očima. Když jsem se&nbsp;zmínil o&nbsp;trnu, který nás jen těsně minul, zbledla tak, že&nbsp;jsem dostal strach, aby neomdlela.</span></p>
        <p class="chunk" data-nb-ref-number="32" data-nb-words="33" data-nb-chars="182"><span class="idea" data-nb-ref-number="32" id="idea32" data-nb-words="33" data-nb-chars="182">„To nic, to&nbsp;nic,“ řekla, když jsem jí&nbsp;rychle nalil trochu vody. „Už jsem zas v&nbsp;pořádku. Byl to&nbsp;pro mne šok, když jsem uslyšela, že&nbsp;jsem své přátele vystavila tak hroznému nebezpečí.“</span></p>
        <p class="chunk" data-nb-ref-number="33" data-nb-words="55" data-nb-chars="317"><span class="idea" data-nb-ref-number="33" id="idea33" data-nb-words="55" data-nb-chars="317">„Už je&nbsp;to&nbsp;všechno za&nbsp;námi,“ odpověděl jsem. „Nebylo to&nbsp;tak zlé. Nebudu vám už&nbsp;takové děsivé podrobnosti vykládat. Povídejme si&nbsp;raději o&nbsp;něčem veselejším. Poklad je&nbsp;tu. Co&nbsp;může být veselejšího? Vyžádal jsem si&nbsp;svolení, abych jej mohl vzít s&nbsp;sebou, poněvadž jsem si&nbsp;myslel, že&nbsp;budete mít zájem podívat se&nbsp;na&nbsp;něj první.“</span></p>
        <p class="chunk" data-nb-ref-number="34" data-nb-words="39" data-nb-chars="240"><span class="idea" data-nb-ref-number="34" id="idea34" data-nb-words="39" data-nb-chars="240">„Samozřejmě že&nbsp;mě&nbsp;to&nbsp;velice zajímá,“ řekla. Hlas jí&nbsp;však přesto nezněl nijak zvlášť dychtivě. Zřejmě ji&nbsp;napadlo, že&nbsp;bych to&nbsp;mohl pokládat za&nbsp;nevděk z&nbsp;její strany, kdyby snad projevila lhostejnost nad kořistí, kterou bylo tak obtížné získat.</span></p>
        <p class="chunk" data-nb-ref-number="35" data-nb-words="17" data-nb-chars="93"><span class="idea" data-nb-ref-number="35" id="idea35" data-nb-words="17" data-nb-chars="93">„To je&nbsp;ale krásná truhlička!“ řekla a&nbsp;sklonila se&nbsp;nad ní. „Vypadá to&nbsp;jako indická práce, že?“</span></p>
        <p class="chunk" data-nb-ref-number="36" data-nb-words="7" data-nb-chars="42"><span class="idea" data-nb-ref-number="36" id="idea36" data-nb-words="7" data-nb-chars="42">„Ano, je&nbsp;to&nbsp;kovotepecká práce z&nbsp;Benaresu.“</span></p>
        <p class="chunk" data-nb-ref-number="37" data-nb-words="22" data-nb-chars="114"><span class="idea" data-nb-ref-number="37" id="idea37" data-nb-words="22" data-nb-chars="114">„A jak je&nbsp;těžká!“ zvolala, když se&nbsp;ji&nbsp;pokusila zvednout. „Taková truhla musí mít cenu sama o&nbsp;sobě. A&nbsp;kde je&nbsp;klíč?“</span></p>
        <p class="chunk" data-nb-ref-number="38" data-nb-words="13" data-nb-chars="89"><span class="idea" data-nb-ref-number="38" id="idea38" data-nb-words="13" data-nb-chars="89">„Small jej hodil do&nbsp;Temže,“ odpověděl jsem. „Musím si&nbsp;půjčit pohrabáč paní Forresterové.“</span></p>
        <p class="chunk" data-nb-ref-number="39" data-nb-words="48" data-nb-chars="294"><span class="idea" data-nb-ref-number="39" id="idea39" data-nb-words="48" data-nb-chars="294">Na&nbsp;přední straně truhly byla silná a&nbsp;široká petlice, vytepaná do&nbsp;podoby sedícího Buddhy. Vsunul jsem pod ni&nbsp;konec pohrabáče a&nbsp;zmáčkl jsem jej dolů jako páku. Petlice odskočila s&nbsp;hlučným cvaknutím. Chvějícími se&nbsp;prsty jsem odklopil víko. Oba jsme zůstali stát v&nbsp;němém úžasu. Truhla byla prázdná!</span></p>
        <p class="chunk" data-nb-ref-number="40" data-nb-words="45" data-nb-chars="288"><span class="idea" data-nb-ref-number="40" id="idea40" data-nb-words="45" data-nb-chars="288">Není divu, že&nbsp;byla tak těžká. Kovové stěny byly dobré dvě třetiny palce tlusté. Truhla byla masivní, krásně vypracovaná a&nbsp;důkladná jako schránka určená k&nbsp;přenášení věcí velké ceny, ale uvnitř nebyl ani kousíček, ani úlomek nějakého drahého kovu či&nbsp;šperku. Byla dočista, absolutné prázdná!</span></p>
        <p class="chunk" data-nb-ref-number="41" data-nb-words="7" data-nb-chars="52"><span class="idea" data-nb-ref-number="41" id="idea41" data-nb-words="7" data-nb-chars="52">„Poklad se&nbsp;ztratil,“ řekla slečna Morstanová klidně.</span></p>
        <p class="chunk" data-nb-ref-number="42" data-nb-words="66" data-nb-chars="366"><span class="idea" data-nb-ref-number="42" id="idea42" data-nb-words="66" data-nb-chars="366">Když jsem slyšel její slova a&nbsp;uvědomil si, co&nbsp;znamenají, měl jsem pocit, že&nbsp;se&nbsp;mi&nbsp;z&nbsp;duše vytrácí nějaký nesmírný stín. Sám jsem nevěděl, jak strašně mě&nbsp;ten poklad z&nbsp;Agry tíží, pochopil jsem to&nbsp;teprve teď, když to&nbsp;pominulo. Nepochybně to&nbsp;ode mne bylo sobecké, neloajální a&nbsp;špatné, ale nedokázal jsem myslet na&nbsp;nic než na&nbsp;tu&nbsp;zlatou přehradu, která teď mezi námi padla.</span></p>
        <p class="chunk" data-nb-ref-number="43" data-nb-words="6" data-nb-chars="43"><span class="idea" data-nb-ref-number="43" id="idea43" data-nb-words="6" data-nb-chars="43">„Chválabohu!“ vyhrkl jsem opravdu ze&nbsp;srdce.</span></p>
        <p class="chunk" data-nb-ref-number="44" data-nb-words="8" data-nb-chars="44"><span class="idea" data-nb-ref-number="44" id="idea44" data-nb-words="8" data-nb-chars="44">Podívala se&nbsp;na&nbsp;mě&nbsp;s&nbsp;letmým, tázavým úsměvem.</span></p>
        <p class="chunk" data-nb-ref-number="45" data-nb-words="5" data-nb-chars="29"><span class="idea" data-nb-ref-number="45" id="idea45" data-nb-words="5" data-nb-chars="29">„Proč to&nbsp;říkáte?“ zeptala se.</span></p>
        <p class="chunk" data-nb-ref-number="46" data-nb-words="58" data-nb-chars="322"><span class="idea" data-nb-ref-number="46" id="idea46" data-nb-words="58" data-nb-chars="322">„Protože jste pro mne opět dosažitelná,“ řekl jsem a&nbsp;vzal jsem ji&nbsp;za&nbsp;ruku. Nebránila mi&nbsp;v&nbsp;tom. „Protože vás mám rád, Mary, tak vroucně, jak jen muž ženu může mít rád. Poněvadž ten poklad, to&nbsp;bohatství mi&nbsp;zapečetilo ústa. Teď, když se&nbsp;ukázalo, že&nbsp;neexistuje, mohu vám říci, jak vás mám rád. A&nbsp;proto jsem řekl ,chválabohu’.“</span></p>
        <p class="chunk" data-nb-ref-number="47" data-nb-words="13" data-nb-chars="74"><span class="idea" data-nb-ref-number="47" id="idea47" data-nb-words="13" data-nb-chars="74">„Pak ale i&nbsp;já&nbsp;říkám ,chválabohu’,“ zašeptala, když jsem ji&nbsp;k&nbsp;sobě přitáhl.</span></p>
        <p class="chunk" data-nb-ref-number="48" data-nb-words="15" data-nb-chars="73"><span class="idea" data-nb-ref-number="48" id="idea48" data-nb-words="15" data-nb-chars="73">Ať&nbsp;už&nbsp;ten poklad ztratil kdokoli — já&nbsp;vím, že&nbsp;jsem té&nbsp;noci poklad nalezl.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>