<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VI - Sherlock Holmes podává důkaz">
    <meta name="apple-mobile-web-app-capable" content="yes">
    <title>VI - Sherlock Holmes podává důkaz • Příběhy Sherlocka Holmese</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribehy_sherlocka_holmese_split_008.html">
    <link rel="next" href="./pribehy_sherlocka_holmese_split_010.html">
    <meta name="nb-order" content="8">
    <link rel="self" href="pribehy_sherlocka_holmese_split_009.html">
    <meta name="nb-identifier" content="doyle-pribehy-sherlocka-holmese-cd4de90">
    <meta name="nb-role" content="chapter">
  </head>
  <body data-nb-words="2834" data-nb-chars="16910" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="33"><span class="idea" data-nb-ref-number="1" id="idea1" data-nb-words="6" data-nb-chars="33">VI - Sherlock Holmes podává důkaz</span></h1>
        <p class="chunk" data-nb-ref-number="2" data-nb-words="50" data-nb-chars="281"><span class="idea" data-nb-ref-number="2" id="idea2" data-nb-words="50" data-nb-chars="281">„A teď, Watsone,“ řekl Holmes a&nbsp;zamnul si&nbsp;ruce, „máme půlhodinku pro sebe. Musíme jí&nbsp;dobře využít. Jak jsem vám už&nbsp;řekl, případ je&nbsp;pro mne téměř uzavřen. Byla by&nbsp;však chyba podléhat přílišné sebedůvěře. Teď se&nbsp;to&nbsp;zdá jednoduché, ale pod tím vším se&nbsp;může skrývat ještě něco jiného.“</span></p>
        <p class="chunk" data-nb-ref-number="3" data-nb-words="7" data-nb-chars="41"><span class="idea" data-nb-ref-number="3" id="idea3" data-nb-words="7" data-nb-chars="41">„Vám se&nbsp;to&nbsp;zdá jednoduché!“ vybuchl jsem.</span></p>
        <p class="chunk" data-nb-ref-number="4" data-nb-words="146" data-nb-chars="853"><span class="idea" data-nb-ref-number="4" id="idea4" data-nb-words="146" data-nb-chars="853">„Ovšem,“ řekl s&nbsp;výrazem profesora medicíny přednášejícího na&nbsp;fakultě studentům. „Sedněte si&nbsp;prosím tamhle do&nbsp;kouta, aby vaše stopy případně nezkomplikovaly vyšetřování. A&nbsp;teď do&nbsp;práce! Předně: jak se&nbsp;sem ti&nbsp;lidé dostali a&nbsp;jak se&nbsp;dostali odtud? Dveře od&nbsp;včerejšího večera nikdo neotevřel. Jak to&nbsp;vypadá s&nbsp;oknem?“ Přistoupil k&nbsp;oknu s&nbsp;lucernou v&nbsp;ruce a&nbsp;chvílemi něco zabručel o&nbsp;tom, co&nbsp;zjistil, ale adresoval ty&nbsp;poznámky spíš sobě než mně. „Okno je&nbsp;zavřeno zevnitř. Okenní rám je&nbsp;pevný. Žádné panty po&nbsp;straně nejsou. Tak si&nbsp;je&nbsp;tedy otevřeme. Poblíž nikde žádná okapová roura. Střecha jo&nbsp;mimo dosah. A&nbsp;přesto sem ten člověk vlezl oknem. Včera v&nbsp;noci trochu pršelo. Tady je&nbsp;v&nbsp;plísni na&nbsp;okenním pražci otisk nohy. A&nbsp;tady je&nbsp;kulatá blátivá stopa a&nbsp;tady na&nbsp;podlaze další a&nbsp;tady na&nbsp;stole ještě jedna. Podívejte se&nbsp;sem, Watsone! Tohle je&nbsp;opravdu perfektní důkaz.“</span></p>
        <p class="chunk" data-nb-ref-number="5" data-nb-words="8" data-nb-chars="52"><span class="idea" data-nb-ref-number="5" id="idea5" data-nb-words="8" data-nb-chars="52">Podíval jsem se&nbsp;na&nbsp;zřetelně vytlačené kroužky bláta.</span></p>
        <p class="chunk" data-nb-ref-number="6" data-nb-words="8" data-nb-chars="43"><span class="idea" data-nb-ref-number="6" id="idea6" data-nb-words="8" data-nb-chars="43">„To ale není stopa lidské nohy,“ řekl jsem.</span></p>
        <p class="chunk" data-nb-ref-number="7" data-nb-words="35" data-nb-chars="190"><span class="idea" data-nb-ref-number="7" id="idea7" data-nb-words="35" data-nb-chars="190">„Pro nás to&nbsp;ale má&nbsp;mnohem větší cenu. Je&nbsp;to&nbsp;totiž otisk dřevěné protézy. Tady na&nbsp;okenním pražci je&nbsp;otisk podrážky těžké boty se&nbsp;širokou podkůvkou na&nbsp;podpatku a&nbsp;vedle ní&nbsp;je&nbsp;stopa po&nbsp;protéze.“</span></p>
        <p class="chunk" data-nb-ref-number="8" data-nb-words="8" data-nb-chars="46"><span class="idea" data-nb-ref-number="8" id="idea8" data-nb-words="8" data-nb-chars="46">„To znamená, že&nbsp;ten člověk měl dřevěnou nohu.“</span></p>
        <p class="chunk" data-nb-ref-number="9" data-nb-words="22" data-nb-chars="126"><span class="idea" data-nb-ref-number="9" id="idea9" data-nb-words="22" data-nb-chars="126">„Přesně tak. Ale byl tu&nbsp;ještě někdo další — velice šikovný a&nbsp;schopný pomocník. Dokázal byste se&nbsp;vyškrábat na&nbsp;tu&nbsp;zeď, doktore?“</span></p>
        <p class="chunk" data-nb-ref-number="10" data-nb-words="39" data-nb-chars="228"><span class="idea" data-nb-ref-number="10" id="idea10" data-nb-words="39" data-nb-chars="228">Vykoukl jsem z&nbsp;otevřeného okna. Měsíc stále ještě jasně osvětloval tenhle roh domu. Byli jsme dobrých šedesát stop nad zemí a&nbsp;ať&nbsp;jsem se&nbsp;díval sebelíp, neuviděl jsem sebemenší oporu pro nohu, ba&nbsp;ani žádnou trhlinu v&nbsp;cihlové zdi.</span></p>
        <p class="chunk" data-nb-ref-number="11" data-nb-words="6" data-nb-chars="41"><span class="idea" data-nb-ref-number="11" id="idea11" data-nb-words="6" data-nb-chars="41">„To je&nbsp;naprosto nemožné,“ odpověděl jsem.</span></p>
        <p class="chunk" data-nb-ref-number="12" data-nb-words="143" data-nb-chars="870"><span class="idea" data-nb-ref-number="12" id="idea12" data-nb-words="143" data-nb-chars="870">„Bez pomoci jistě. Předpokládejme však, že&nbsp;máte tady nahoře přítele, který vám hodí dolů tohle kvalitní a&nbsp;silné lano, které tu&nbsp;vidím v&nbsp;koutě, a&nbsp;připevní jeden konec k&nbsp;tomuhle velkému háku ve&nbsp;zdi. Potom, aspoň si&nbsp;myslím, byste dokázal vylézt nahoru i&nbsp;s&nbsp;dřevěnou nohou, kdybyste byl jen trochu zdatný. Odejít byste ovšem mohl stejným způsobem a&nbsp;váš pomocník by&nbsp;mohl vtáhnout lano nahoru, odvázat je&nbsp;z&nbsp;háku, zavřít okno, zajistit je&nbsp;zástrčkou zevnitř a&nbsp;uniknout stejnou cestou, kterou původně přišel. Mimochodem lze ještě poznamenat,“ pokračoval a&nbsp;ohmatával lano, „že náš přítelíček s&nbsp;dřevěnou nohou, ačkoli uměl docela dobře šplhat, rozhodně nebyl námořník z&nbsp;povolání. Neměl totiž ani trochu mozolnaté ruce. S&nbsp;pomocí lupy tu&nbsp;vidím nejednu krvavou skvrnku a&nbsp;směrem ke&nbsp;konci lana jich přibývá, z&nbsp;čehož usuzuji, že&nbsp;sklouzl po&nbsp;laně dolů tak rychle, že&nbsp;si&nbsp;sedřel kůži z&nbsp;dlaní.“</span></p>
        <p class="chunk" data-nb-ref-number="13" data-nb-words="30" data-nb-chars="160"><span class="idea" data-nb-ref-number="13" id="idea13" data-nb-words="30" data-nb-chars="160">„To je&nbsp;všechno pěkné,“ řekl jsem, „ale zatemňuje to&nbsp;celou tu&nbsp;věc ještě víc než dřív. Jak to&nbsp;vlastně je&nbsp;s&nbsp;tím záhadným pomocníkem? Jak se&nbsp;mohl dostat do&nbsp;pokoje?“</span></p>
        <p class="chunk" data-nb-ref-number="14" data-nb-words="66" data-nb-chars="421"><span class="idea" data-nb-ref-number="14" id="idea14" data-nb-words="66" data-nb-chars="421">„Ano, ten pomocník je&nbsp;problém!“ opakoval Holmes zamyšleně. „A přitom to&nbsp;podle, některých vlastností musel být nesporně zajímavý člověk. On&nbsp;vlastně povznáší celý tenhle případ z&nbsp;rámce všednosti. Řekl bych, že&nbsp;tenhle pomocník bude zaznamenán v&nbsp;análech kriminality naší země jako něco zcela originálního, něco, co&nbsp;tu&nbsp;ještě nebylo — ačkoli podobné případy jsou známy z&nbsp;Indie, a&nbsp;jestli mě&nbsp;paměť neklame, tedy i&nbsp;ze&nbsp;Senegambie.“</span></p>
        <p class="chunk" data-nb-ref-number="15" data-nb-words="16" data-nb-chars="104"><span class="idea" data-nb-ref-number="15" id="idea15" data-nb-words="16" data-nb-chars="104">„Jak se&nbsp;sem ale dostal?“ opakoval jsem. „Dveře jsou zamčené, okno je&nbsp;nepřístupné. Prolezl snad komínem?“</span></p>
        <p class="chunk" data-nb-ref-number="16" data-nb-words="13" data-nb-chars="78"><span class="idea" data-nb-ref-number="16" id="idea16" data-nb-words="13" data-nb-chars="78">„Otvor v&nbsp;krbu je&nbsp;příliš malý,“ odpověděl. „O téhle možnosti jsem už&nbsp;uvažoval.“</span></p>
        <p class="chunk" data-nb-ref-number="17" data-nb-words="5" data-nb-chars="29"><span class="idea" data-nb-ref-number="17" id="idea17" data-nb-words="5" data-nb-chars="29">„Tak jak tedy?“ naléhal jsem.</span></p>
        <p class="chunk" data-nb-ref-number="18" data-nb-words="60" data-nb-chars="358"><span class="idea" data-nb-ref-number="18" id="idea18" data-nb-words="60" data-nb-chars="358">„Proč se&nbsp;tak zdráháte použít mého návodu?“ řekl a&nbsp;potřásl hlavou. „Kolikrát jsem vám už&nbsp;říkal, že&nbsp;když vyloučíme všechno nemožné, pak to, co&nbsp;zůstane, ať&nbsp;je&nbsp;to&nbsp;cokoli a&nbsp;jakkoli nepravděpodobné, musí být pravda? Víme, že&nbsp;nepřišel dveřmi, oknem ani komínem. Víme také, že&nbsp;nemohl být schovaný v&nbsp;pokoji, poněvadž tady se&nbsp;nikde ukrýt nelze. Kudy tedy mohl přijít?“</span></p>
        <p class="chunk" data-nb-ref-number="19" data-nb-words="7" data-nb-chars="42"><span class="idea" data-nb-ref-number="19" id="idea19" data-nb-words="7" data-nb-chars="42">„Přišel tou dírou ve&nbsp;stropě!“ zvolal jsem.</span></p>
        <p class="chunk" data-nb-ref-number="20" data-nb-words="31" data-nb-chars="180"><span class="idea" data-nb-ref-number="20" id="idea20" data-nb-words="31" data-nb-chars="180">„Ovšem. Musel — poněvadž jinudy to&nbsp;nešlo. Budete-li tak laskav a&nbsp;podržíte mi&nbsp;lucernu, rozšíříme okruh pátrání do&nbsp;místnosti nad námi — do&nbsp;té&nbsp;tajné komory, v&nbsp;níž byl poklad nalezen.“</span></p>
        <p class="chunk" data-nb-ref-number="21" data-nb-words="31" data-nb-chars="164"><span class="idea" data-nb-ref-number="21" id="idea21" data-nb-words="31" data-nb-chars="164">Vylezl po&nbsp;žebříčku, zachytil se&nbsp;jednou rukou trámu a&nbsp;vyhoupl se&nbsp;do&nbsp;podkroví. Potom se&nbsp;leže na&nbsp;břiše natáhl dolů pro lucernu a&nbsp;držel ji, zatímco já&nbsp;jsem lezl za&nbsp;ním.</span></p>
        <p class="chunk" data-nb-ref-number="22" data-nb-words="67" data-nb-chars="402"><span class="idea" data-nb-ref-number="22" id="idea22" data-nb-words="67" data-nb-chars="402">Komora, ve&nbsp;které jsme se&nbsp;octli, byla asi deset stop dlouhá a&nbsp;šest stop široká. Podlahu tvořily trámy krovu, mezi nimiž byly tenké omítnuté laťky, takže při chůzi člověk našlapoval z&nbsp;jednoho trámu na&nbsp;druhý. Strop se&nbsp;příkře zvedal k&nbsp;hřebenu střechy a&nbsp;zřejmě byl tvarem přizpůsoben jejímu vnějšímu profilu. Nebylo tu&nbsp;vůbec žádné zařízení a&nbsp;prach nashromážděný za&nbsp;mnoho let ležel na&nbsp;podlaze v&nbsp;husté vrstvě.</span></p>
        <p class="chunk" data-nb-ref-number="23" data-nb-words="57" data-nb-chars="340"><span class="idea" data-nb-ref-number="23" id="idea23" data-nb-words="57" data-nb-chars="340">„Tady to&nbsp;je, podívejte se,“ řekl Sherlock Holmes a&nbsp;opřel se&nbsp;rukou o&nbsp;šikmou stěnu. „Sklápěcí dvířka, která vedou na&nbsp;střechu. Stačí je&nbsp;nadzvednout a&nbsp;jsme na&nbsp;střeše, která se&nbsp;v&nbsp;mírném úhlu svažuje. Tohle je&nbsp;cesta, kterou muž číslo jedna přišel. Podívejme se&nbsp;ještě, zda bychom nenašli nějaké další stopy, které by&nbsp;nám ho&nbsp;blíž charakterizovaly.“</span></p>
        <p class="chunk" data-nb-ref-number="24" data-nb-words="56" data-nb-chars="333"><span class="idea" data-nb-ref-number="24" id="idea24" data-nb-words="56" data-nb-chars="333">Přidržel lucernu až&nbsp;u&nbsp;podlahy a&nbsp;spatřil jsem, jak se&nbsp;tu&nbsp;noc už&nbsp;podruhé jeho obličejem mihl výraz překvapení a&nbsp;údivu. Ale i&nbsp;mně ztuhla krev v&nbsp;žilách, jakmile jsem uviděl to, co&nbsp;on. Podlaha byla hustě poseta stopami bosých nohou — jasnými, dobře otištěnými a&nbsp;nerozmazanými, ale o&nbsp;dobrou polovinu menšími než chodidlo dospělého člověka.</span></p>
        <p class="chunk" data-nb-ref-number="25" data-nb-words="8" data-nb-chars="60"><span class="idea" data-nb-ref-number="25" id="idea25" data-nb-words="8" data-nb-chars="60">„Holmesi,“ zašeptal jsem, „tu strašlivou věc spáchalo dítě.“</span></p>
        <p class="chunk" data-nb-ref-number="26" data-nb-words="5" data-nb-chars="27"><span class="idea" data-nb-ref-number="26" id="idea26" data-nb-words="5" data-nb-chars="27">V&nbsp;okamžiku se&nbsp;znova ovládl.</span></p>
        <p class="chunk" data-nb-ref-number="27" data-nb-words="32" data-nb-chars="193"><span class="idea" data-nb-ref-number="27" id="idea27" data-nb-words="32" data-nb-chars="193">„Na chviličku mě&nbsp;to&nbsp;vyvedlo z&nbsp;konceptu,“ řekl, „ale není na&nbsp;tom nic nadpřirozeného. Trochu mi&nbsp;vynechala paměť, poněvadž tohle jsem mohl předvídat. Tady už&nbsp;se&nbsp;nedá nic víc zjistit. Pojďme dolů.“</span></p>
        <p class="chunk" data-nb-ref-number="28" data-nb-words="21" data-nb-chars="118"><span class="idea" data-nb-ref-number="28" id="idea28" data-nb-words="21" data-nb-chars="118">„Jakou ale máte teorii, pokud jde o&nbsp;ty&nbsp;stopy?“ zeptal jsem se&nbsp;nedočkavě, když jsme se&nbsp;opět vrátili do&nbsp;dolní místnosti.</span></p>
        <p class="chunk" data-nb-ref-number="29" data-nb-words="22" data-nb-chars="145"><span class="idea" data-nb-ref-number="29" id="idea29" data-nb-words="22" data-nb-chars="145">„Milý Watsone, pokuste se&nbsp;o&nbsp;malou analýzu sám,“ řekl s&nbsp;nádechem netrpělivosti. „Znáte moje metody. Aplikujte je&nbsp;a&nbsp;bude poučné porovnat výsledky.“</span></p>
        <p class="chunk" data-nb-ref-number="30" data-nb-words="12" data-nb-chars="73"><span class="idea" data-nb-ref-number="30" id="idea30" data-nb-words="12" data-nb-chars="73">„Nenapadá mě&nbsp;nic, co&nbsp;by&nbsp;odpovídalo faktům, která dosud známe,“ řekl jsem.</span></p>
        <p class="chunk" data-nb-ref-number="31" data-nb-words="23" data-nb-chars="141"><span class="idea" data-nb-ref-number="31" id="idea31" data-nb-words="23" data-nb-chars="141">„Brzo vám to&nbsp;bude zcela jasné,“ prohlásil jakoby mimochodem. „Myslím, že&nbsp;už&nbsp;tu&nbsp;pro nás nic důležitého není, ale přesto se&nbsp;ještě porozhlédnu.“</span></p>
        <p class="chunk" data-nb-ref-number="32" data-nb-words="94" data-nb-chars="565"><span class="idea" data-nb-ref-number="32" id="idea32" data-nb-words="94" data-nb-chars="565">Znova vytáhl lupu a&nbsp;pásmový metr a&nbsp;po&nbsp;kolenou prolezl celou místnost — měřil, porovnával a&nbsp;zkoumal. Dlouhý nos měl pouhých pár centimetrů od&nbsp;prkenné podlahy a&nbsp;jasné oči, připomínající svou zapadlostí oči nějakého ptáka, mu&nbsp;jenom zářily. Jeho pohyby byly tak čilé, tiché a&nbsp;kradmé jak pohyby cvičeného ohaře, čenichajícího po&nbsp;stopě, že&nbsp;mě&nbsp;napadlo, jak strašlivý zločinec by&nbsp;se&nbsp;z&nbsp;něho stal, kdyby obrátil svou energii a&nbsp;své vědomosti proti zákonu, místo aby je&nbsp;vynakládal na&nbsp;jeho obranu. Slídil po&nbsp;podlaze a&nbsp;stále si&nbsp;pro sebe cosi mumlal, až&nbsp;pojednou radostně vykřikl.</span></p>
        <p class="chunk" data-nb-ref-number="33" data-nb-words="45" data-nb-chars="264"><span class="idea" data-nb-ref-number="33" id="idea33" data-nb-words="45" data-nb-chars="264">„Máme opravdu štěstí,“ řekl. „Teď už&nbsp;bychom neměli mít větší potíže. Náš muž číslo jedna měl tu&nbsp;smůlu, že&nbsp;šlápl do&nbsp;kreozotu. Na&nbsp;kraji louže té&nbsp;ohavně páchnoucí tekutiny můžete ještě vidět otisk jeho malé nohy. Jen se&nbsp;podívejte, demižón se&nbsp;rozbil a&nbsp;kreozot vytekl.“</span></p>
        <p class="chunk" data-nb-ref-number="34" data-nb-words="7" data-nb-chars="30"><span class="idea" data-nb-ref-number="34" id="idea34" data-nb-words="7" data-nb-chars="30">„A co&nbsp;z&nbsp;toho?“ zeptal jsem se.</span></p>
        <p class="chunk" data-nb-ref-number="35" data-nb-words="70" data-nb-chars="416"><span class="idea" data-nb-ref-number="35" id="idea35" data-nb-words="70" data-nb-chars="416">„Jen tolik, že&nbsp;už&nbsp;nám neunikne, toť vše,“ řekl Holmes. „Vím o&nbsp;psu, který tuhle stopu dokáže sledovat třeba na&nbsp;konec světa. Když psí smečka dokáže jít po&nbsp;zápachu herinka taženého po&nbsp;zemi přes cele hrabství, jak daleko dokáže sledovat speciálně vycvičený pes pach tak výrazný, jako je&nbsp;tenhle? To&nbsp;je&nbsp;tak jednoduché jako trojčlenka. Odpověď nám poví, že&nbsp;… Ale co&nbsp;to&nbsp;slyším? Zplnomocnění reprezentanti zákona už&nbsp;jsou tu!“</span></p>
        <p class="chunk" data-nb-ref-number="36" data-nb-words="14" data-nb-chars="87"><span class="idea" data-nb-ref-number="36" id="idea36" data-nb-words="14" data-nb-chars="87">Z&nbsp;přízemí bylo slyšet těžké kroky a&nbsp;změť hlučných hlasů; zároveň bouchla domovní vrata.</span></p>
        <p class="chunk" data-nb-ref-number="37" data-nb-words="17" data-nb-chars="98"><span class="idea" data-nb-ref-number="37" id="idea37" data-nb-words="17" data-nb-chars="98">„Než sem přijdou,“ řekl Holmes, „sáhněte si&nbsp;prosím na&nbsp;paži a&nbsp;na&nbsp;nohu toho nešťastníka. Co&nbsp;cítíte?“</span></p>
        <p class="chunk" data-nb-ref-number="38" data-nb-words="7" data-nb-chars="46"><span class="idea" data-nb-ref-number="38" id="idea38" data-nb-words="7" data-nb-chars="46">„Svaly jsou ztuhle jak prkno,“ odpověděl jsem.</span></p>
        <p class="chunk" data-nb-ref-number="39" data-nb-words="38" data-nb-chars="254"><span class="idea" data-nb-ref-number="39" id="idea39" data-nb-words="38" data-nb-chars="254">„Přesně tak. Jsou staženy mimořádnou křečí, což je&nbsp;něco docela jiného než normální <em>rigor mortis</em>. Připočteme-li k&nbsp;tomu tu&nbsp;zkřivenou tvář, ten hippokratovský úsměv neboli <em>risus sardonicus</em>, jak to&nbsp;nazývali staří spisovatelé, k&nbsp;jakému závěru vás to&nbsp;přivádí?“</span></p>
        <p class="chunk" data-nb-ref-number="40" data-nb-words="20" data-nb-chars="154"><span class="idea" data-nb-ref-number="40" id="idea40" data-nb-words="20" data-nb-chars="154">„Příčinou smrti bylo působení nějakého vysoce účinného rostlinného alkaloidu,“ odpověděl jsem, „nějaké strychninové látky, která je&nbsp;s&nbsp;to&nbsp;vyvolat tetanus.“</span></p>
        <p class="chunk" data-nb-ref-number="41" data-nb-words="82" data-nb-chars="439"><span class="idea" data-nb-ref-number="41" id="idea41" data-nb-words="82" data-nb-chars="439">„To mě&nbsp;napadlo, když jsem spatřil ty&nbsp;stažené svaly ve&nbsp;tváři. Jakmile jsme vnikli do&nbsp;pokoje, hned jsem začal pátrat po&nbsp;tom, jak byl jed do&nbsp;organismu vpraven. Viděl jste, že&nbsp;jsem objevil ten trn, který mu&nbsp;někdo vbodl nebo vstřelil do&nbsp;kůže holé lebky. Nebylo k&nbsp;tomu třeba velké síly. Všiml jste si&nbsp;možná, že&nbsp;ranka byla v&nbsp;části hlavy otočené směrem k&nbsp;díře ve&nbsp;stropě, když ještě ten člověk seděl zpříma na&nbsp;židli. A&nbsp;teď se&nbsp;podívejme na&nbsp;ten trn.“</span></p>
        <p class="chunk" data-nb-ref-number="42" data-nb-words="34" data-nb-chars="195"><span class="idea" data-nb-ref-number="42" id="idea42" data-nb-words="34" data-nb-chars="195">Opatrně jsem trn sebral a&nbsp;podržel jej pod světlem lucerny. Byl dlouhý, ostrý a&nbsp;černý. U&nbsp;hrotu se&nbsp;leskl, jako by&nbsp;na&nbsp;něm byla přischlá nějaká klovatina. Tupý konec byl seříznutý a&nbsp;zakulacený nožem.</span></p>
        <p class="chunk" data-nb-ref-number="43" data-nb-words="9" data-nb-chars="53"><span class="idea" data-nb-ref-number="43" id="idea43" data-nb-words="9" data-nb-chars="53">„Myslíte, že&nbsp;tenhle trn pochází z&nbsp;Anglie?“ zeptal se.</span></p>
        <p class="chunk" data-nb-ref-number="44" data-nb-words="2" data-nb-chars="12"><span class="idea" data-nb-ref-number="44" id="idea44" data-nb-words="2" data-nb-chars="12">„Určitě ne.“</span></p>
        <p class="chunk" data-nb-ref-number="45" data-nb-words="25" data-nb-chars="141"><span class="idea" data-nb-ref-number="45" id="idea45" data-nb-words="25" data-nb-chars="141">„Když máte všechny tyhle údaje, měl byste dospět ke&nbsp;správnému závěru. Policie už&nbsp;je&nbsp;ale tady a&nbsp;pomocné sbory by&nbsp;měly začít troubit na&nbsp;ústup.“</span></p>
        <p class="chunk" data-nb-ref-number="46" data-nb-words="56" data-nb-chars="379"><span class="idea" data-nb-ref-number="46" id="idea46" data-nb-words="56" data-nb-chars="379">Ještě ani nedomluvil a&nbsp;kroky blížící se&nbsp;chodbou zazněly hlasitěji a&nbsp;do&nbsp;pokoje těžkopádné a&nbsp;hřmotně vpochodoval statný, zavalitý muž v&nbsp;šedých šatech. Měl červený, krevnatý obličej s&nbsp;velice malýma, jiskřivýma očima, které čile vykukovaly z&nbsp;mohutných a&nbsp;jakoby napuchlých polštářkovitých tváří. Hned za&nbsp;ním šel policejní inspektor v&nbsp;uniformě a&nbsp;stále ještě rozklepaný Thaddeus Sholto.</span></p>
        <p class="chunk" data-nb-ref-number="47" data-nb-words="34" data-nb-chars="186"><span class="idea" data-nb-ref-number="47" id="idea47" data-nb-words="34" data-nb-chars="186">„Tak tady to&nbsp;máme!“ zvolal tlumeným, ale drsným hlasem. „Tady máme tu&nbsp;nádheru! Proboha, kde se&nbsp;tu&nbsp;vzali všichni tihle lidé? Na&nbsp;mou duši, v&nbsp;tomhle domě se&nbsp;to&nbsp;jen hemží jako v&nbsp;králíkárně!“</span></p>
        <p class="chunk" data-nb-ref-number="48" data-nb-words="11" data-nb-chars="74"><span class="idea" data-nb-ref-number="48" id="idea48" data-nb-words="11" data-nb-chars="74">„Určitě se&nbsp;na&nbsp;mne rozpomenete, pane Athelneyi Jonesi,“ řekl Holmes klidně.</span></p>
        <p class="chunk" data-nb-ref-number="49" data-nb-words="56" data-nb-chars="363"><span class="idea" data-nb-ref-number="49" id="idea49" data-nb-words="56" data-nb-chars="363">„No ovšem, ovšemže!“ zafuněl. „Vy jste přece pan Sherlock Holmes. Teoretik. Abych si&nbsp;na&nbsp;vás nevzpomínal! Nikdy nezapomenu, jak jste nám přednášel o&nbsp;příčinách, závěrech a&nbsp;následcích v&nbsp;případě té&nbsp;krádeže šperků v&nbsp;Bishopsgatu. Skutečně jste nás tehdy přivedl na&nbsp;správnou stopu, ale jistě dnes připustíte, že&nbsp;to&nbsp;spíš byla šťastná náhoda než dobrá vyšetřovací metoda.“</span></p>
        <p class="chunk" data-nb-ref-number="50" data-nb-words="7" data-nb-chars="45"><span class="idea" data-nb-ref-number="50" id="idea50" data-nb-words="7" data-nb-chars="45">„Byla to&nbsp;jen ukázka velice jednoduché úvahy.“</span></p>
        <p class="chunk" data-nb-ref-number="51" data-nb-words="57" data-nb-chars="339"><span class="idea" data-nb-ref-number="51" id="idea51" data-nb-words="57" data-nb-chars="339">„Ale jděte! Nikdy se&nbsp;nestyďte kápnout božskou. Co&nbsp;se&nbsp;ale vlastně stalo tady? Taková šeredná záležitost! Jenže tohle jsou tvrdá fakta — pro žádné teorie tu&nbsp;není místo. Ještě štěstí, že&nbsp;jsem byl náhodou zrovna v&nbsp;Norwoodu, vyšetřoval jsem tam jiný případ. Když mě&nbsp;uvědomili, byl jsem už&nbsp;na&nbsp;nádraží. Co&nbsp;soudíte o&nbsp;příčinách smrti toho člověka?“</span></p>
        <p class="chunk" data-nb-ref-number="52" data-nb-words="13" data-nb-chars="77"><span class="idea" data-nb-ref-number="52" id="idea52" data-nb-words="13" data-nb-chars="77">„Och, to&nbsp;je&nbsp;sotva případ, nad nímž bych mohl teoretizovat,“ řekl Holmes suše.</span></p>
        <p class="chunk" data-nb-ref-number="53" data-nb-words="39" data-nb-chars="197"><span class="idea" data-nb-ref-number="53" id="idea53" data-nb-words="39" data-nb-chars="197">„Ale ne, to&nbsp;zas ne. Přece jen se&nbsp;nedá popřít, že&nbsp;jste občas trefil hřebík na&nbsp;hlavičku. No&nbsp;tohle! Dveře byly zamčené, to&nbsp;je&nbsp;mi&nbsp;jasné. Šperky v&nbsp;ceně půl miliónu jsou pryč. A&nbsp;jak to&nbsp;vypadalo s&nbsp;oknem?“</span></p>
        <p class="chunk" data-nb-ref-number="54" data-nb-words="8" data-nb-chars="50"><span class="idea" data-nb-ref-number="54" id="idea54" data-nb-words="8" data-nb-chars="50">„Bylo zavřené, ale na&nbsp;pražci zůstaly stopy nohou.“</span></p>
        <p class="chunk" data-nb-ref-number="55" data-nb-words="98" data-nb-chars="541"><span class="idea" data-nb-ref-number="55" id="idea55" data-nb-words="98" data-nb-chars="541">„No jo, no&nbsp;jo&nbsp;… Když ale bylo zavřené, nemají ty&nbsp;stopy s&nbsp;touhle záležitostí nic společného. To&nbsp;dá&nbsp;zdravý rozum. Ten člověk mohl zemřít na&nbsp;nějaký záchvat — aha, jenže se&nbsp;zase ztratily ty&nbsp;šperky. Počkat! Mám teorii. Taky mě&nbsp;občas osvítí duch svatý. Jděte ale prosím na&nbsp;chvilku ven, seržante, a&nbsp;vy&nbsp;také, pane Sholto. Váš přítel tu&nbsp;může zůstat. Co&nbsp;o&nbsp;tom soudíte, Holmesi? Sholto se&nbsp;nám sám přiznal, že&nbsp;tu&nbsp;byl včera večer u&nbsp;bratra na&nbsp;návštěvě. Bratr zemřel na&nbsp;nějaký záchvat a&nbsp;Thaddeus Sholto pak pěkně odpochodoval i&nbsp;s&nbsp;pokladem! Co&nbsp;tomu říkáte?“</span></p>
        <p class="chunk" data-nb-ref-number="56" data-nb-words="13" data-nb-chars="89"><span class="idea" data-nb-ref-number="56" id="idea56" data-nb-words="13" data-nb-chars="89">„Že potom náš nebožtík s&nbsp;největší pravděpodobností musel vstát a&nbsp;zamknout zevnitř dveře.“</span></p>
        <p class="chunk" data-nb-ref-number="57" data-nb-words="77" data-nb-chars="454"><span class="idea" data-nb-ref-number="57" id="idea57" data-nb-words="77" data-nb-chars="454">„Hm, v&nbsp;tomhle punktu to&nbsp;kulhá. Musím na&nbsp;to&nbsp;jít selským rozumem. Tenhleten Thaddeus byl jeho bratr; došlo tu&nbsp;k&nbsp;hádce: to&nbsp;je&nbsp;vše, co&nbsp;víme. Bratr Bartholomew je&nbsp;po&nbsp;smrti a&nbsp;šperky zmizely. Bartholomewa nikdo neviděl od&nbsp;chvíle, kdy jej Thaddeus opustil. Jeho postel je&nbsp;netknutá, nikdo v&nbsp;ní&nbsp;nespal. Thaddeus je&nbsp;zřejmě s&nbsp;nervy na&nbsp;dně. Vypadá — no&nbsp;… Ne&nbsp;zrovna dvakrát roztomile. Opřádám Thaddeuse pavučinou podezření, chápete? Začíná se&nbsp;kolem něho stahovat síť.“</span></p>
        <p class="chunk" data-nb-ref-number="58" data-nb-words="56" data-nb-chars="333"><span class="idea" data-nb-ref-number="58" id="idea58" data-nb-words="56" data-nb-chars="333">„Nejste dosud seznámen se&nbsp;všemi fakty,“ řekl Holmes. „Tahle tříska, o&nbsp;níž mám veškeré důvody domnívat se, že&nbsp;je&nbsp;otrávená, trčela z&nbsp;nebožtíkovy hlavy, tady je&nbsp;po&nbsp;ní&nbsp;ještě stopa na&nbsp;kůži: na&nbsp;stole byl tenhle popsaný lístek a&nbsp;vedle něho ležel tenhleten velice podivný instrument s&nbsp;kamennou hlavicí. Jak to&nbsp;všechno zapadá do&nbsp;vaší teorie?“</span></p>
        <p class="chunk" data-nb-ref-number="59" data-nb-words="66" data-nb-chars="398"><span class="idea" data-nb-ref-number="59" id="idea59" data-nb-words="66" data-nb-chars="398">„V každém ohledu ji&nbsp;to&nbsp;potvrzuje,“ řekl tlustý detektiv pompézně. „Dům je&nbsp;plný exotických indických předmětů. Ten instrument sem přinesl Thaddeus, a&nbsp;jestliže je&nbsp;ta&nbsp;tříska otrávená, mohl jí&nbsp;k&nbsp;vraždě stejně dobře použít Thaddeus jako někdo jiný. Ten lístek, to&nbsp;je&nbsp;nějaký hokuspokus — možná falešná stopa nebo něco takového. Zbývá jediná otázka — jak vrah odešel? Ale ovšem — ve&nbsp;stropě je&nbsp;přece díra.“</span></p>
        <p class="chunk" data-nb-ref-number="60" data-nb-words="34" data-nb-chars="202"><span class="idea" data-nb-ref-number="60" id="idea60" data-nb-words="34" data-nb-chars="202">S&nbsp;neobyčejnou vehemencí — vezme-li se&nbsp;v&nbsp;úvahu jeho objem — vydrápal se&nbsp;po&nbsp;žebříku a&nbsp;vsoukal se&nbsp;do&nbsp;podkroví. Hned poté jsme uslyšeli jeho hlas, radostně provolávající, že&nbsp;našel sklápěcí dvířka ve&nbsp;střeše.</span></p>
        <p class="chunk" data-nb-ref-number="61" data-nb-words="35" data-nb-chars="194"><span class="idea" data-nb-ref-number="61" id="idea61" data-nb-words="35" data-nb-chars="194">„Možná že&nbsp;na&nbsp;něco přijde,“ poznamenal Holmes krče rameny, „čas od&nbsp;času mu&nbsp;v&nbsp;hlavě přece jen přeskočí jiskřička zdravého rozumu. <em>Il n’y a&nbsp;pas des sots si&nbsp;incommodes que ceux qui ont de&nbsp;l’esprit!</em>“</span></p>
        <p class="chunk" data-nb-ref-number="62" data-nb-words="40" data-nb-chars="241"><span class="idea" data-nb-ref-number="62" id="idea62" data-nb-words="40" data-nb-chars="241">„Tak vidíte!“ řekl Athelney Jones, když se&nbsp;znova objevil na&nbsp;žebříku, „fakta jsou nakonec přece jen lepší než teorie. Můj názor na&nbsp;cely případ jen potvrdila. Jsou tam sklápěcí dvířka, kterými se&nbsp;dá&nbsp;vlézt na&nbsp;střechu, a&nbsp;jsou trochu pootevřená.“</span></p>
        <p class="chunk" data-nb-ref-number="63" data-nb-words="4" data-nb-chars="21"><span class="idea" data-nb-ref-number="63" id="idea63" data-nb-words="4" data-nb-chars="21">„Ta jsem otevřel já.“</span></p>
        <p class="chunk" data-nb-ref-number="64" data-nb-words="31" data-nb-chars="170"><span class="idea" data-nb-ref-number="64" id="idea64" data-nb-words="31" data-nb-chars="170">„Ach tak? Vy&nbsp;jste si&nbsp;jich tedy už&nbsp;všiml?“ Zdál se&nbsp;z&nbsp;toho objevu poněkud schlíplý. „Ať si&nbsp;jich ostatně všiml kdokoli, ukazují nám, kudy se&nbsp;náš muž dostal odtud. Seržante!“</span></p>
        <p class="chunk" data-nb-ref-number="65" data-nb-words="6" data-nb-chars="35"><span class="idea" data-nb-ref-number="65" id="idea65" data-nb-words="6" data-nb-chars="35">„Prosím, pane,“ ozvalo se&nbsp;z&nbsp;chodby.</span></p>
        <p class="chunk" data-nb-ref-number="66" data-nb-words="34" data-nb-chars="215"><span class="idea" data-nb-ref-number="66" id="idea66" data-nb-words="34" data-nb-chars="215">„Požádejte pana Sholta, aby sem přišel. — Pane Sholto, mám povinnost upozornit vás, že&nbsp;cokoli od&nbsp;této chvíle řeknete, může být použito proti vám. Jménem královny vás zatýkám jako podezřelého z&nbsp;vraždy vašeho bratra.“</span></p>
        <p class="chunk" data-nb-ref-number="67" data-nb-words="24" data-nb-chars="134"><span class="idea" data-nb-ref-number="67" id="idea67" data-nb-words="24" data-nb-chars="134">„Tak to&nbsp;vidíte! Neříkal jsem vám to?“ zvolal nebohý mužík, začal spínat ruce a&nbsp;střídavě hleděl hned na&nbsp;jednoho, hned na&nbsp;druhého z&nbsp;nás.</span></p>
        <p class="chunk" data-nb-ref-number="68" data-nb-words="14" data-nb-chars="92"><span class="idea" data-nb-ref-number="68" id="idea68" data-nb-words="14" data-nb-chars="92">„Netrapte se&nbsp;kvůli tomu, pane Sholto,“ řekl Holmes, „mohu snadno prokázat, že&nbsp;jste nevinen.“</span></p>
        <p class="chunk" data-nb-ref-number="69" data-nb-words="17" data-nb-chars="130"><span class="idea" data-nb-ref-number="69" id="idea69" data-nb-words="17" data-nb-chars="130">„Neslibujte nemožné, pane Teoretiku, neslibujte nemožné!“ poškleboval se&nbsp;detektiv. „Jen aby to&nbsp;nebylo obtížnější, než si&nbsp;myslíte.“</span></p>
        <p class="chunk" data-nb-ref-number="70" data-nb-words="117" data-nb-chars="659"><span class="idea" data-nb-ref-number="70" id="idea70" data-nb-words="117" data-nb-chars="659">„Nejenže prokážu jeho nevinu, pane Jonesi, ale dokonce vám gratis jako malý dárek poskytnu jméno a&nbsp;popis jednoho ze&nbsp;dvou mužů, kteří byli v&nbsp;tomhle pokoji včera večer. Všechno mě&nbsp;opravňuje k&nbsp;víře, že&nbsp;se&nbsp;ten člověk jmenuje Jonathan Small. Je&nbsp;to&nbsp;člověk téměř negramotný, malý a&nbsp;mrštný, chybí mu&nbsp;pravá noha a&nbsp;nosí dřevěnou protézu, která je&nbsp;na&nbsp;vnitřní straně omletá. Na&nbsp;levé botě má&nbsp;hrubou, hranatou podrážku a&nbsp;na&nbsp;podpatku kulatou podkůvku. Je&nbsp;asi ve&nbsp;středních letech, hodně opálený od&nbsp;sluníčka a&nbsp;… je&nbsp;to&nbsp;bývalý trestanec. Těch pár údajů by&nbsp;vám snad mohlo být ku&nbsp;prospěchu, připojíte-li k&nbsp;nim skutečnost, že&nbsp;mu&nbsp;na&nbsp;dlani chybí veliký kus kůže. Ten druhý muž — - -“</span></p>
        <p class="chunk" data-nb-ref-number="71" data-nb-words="24" data-nb-chars="143"><span class="idea" data-nb-ref-number="71" id="idea71" data-nb-words="24" data-nb-chars="143">„Co s&nbsp;ním je, s&nbsp;tím druhým mužem?“ zeptal se&nbsp;Athelney Jones ironicky, přesto však — jak jsem viděl — překvapen přesností Holmesových informací.</span></p>
        <p class="chunk" data-nb-ref-number="72" data-nb-words="26" data-nb-chars="163"><span class="idea" data-nb-ref-number="72" id="idea72" data-nb-words="26" data-nb-chars="163">„To je&nbsp;vskutku záhadná osoba,“ řekl Sherlock Holmes a&nbsp;otočil se&nbsp;na&nbsp;podpatku. „Doufám, že&nbsp;budu mít zanedlouho čest vám tu&nbsp;dvojici představit. Na&nbsp;slovíčko, Watsone.“</span></p>
        <p class="chunk" data-nb-ref-number="73" data-nb-words="7" data-nb-chars="36"><span class="idea" data-nb-ref-number="73" id="idea73" data-nb-words="7" data-nb-chars="36">Odvedl mě&nbsp;na&nbsp;chodbu až&nbsp;ke&nbsp;schodišti.</span></p>
        <p class="chunk" data-nb-ref-number="74" data-nb-words="15" data-nb-chars="105"><span class="idea" data-nb-ref-number="74" id="idea74" data-nb-words="15" data-nb-chars="105">„Tahle nečekaná událost,“ řekl, „způsobila, že&nbsp;jsme úplně pustili ze&nbsp;zřetele původní účel naší návštěvy.“</span></p>
        <p class="chunk" data-nb-ref-number="75" data-nb-words="17" data-nb-chars="117"><span class="idea" data-nb-ref-number="75" id="idea75" data-nb-words="17" data-nb-chars="117">„Právě jsem si&nbsp;to&nbsp;také myslel,“ odpověděl jsem. „Nemůžeme slečnu Morstanovou déle zdržovat v&nbsp;tomhle nešťastném domě.“</span></p>
        <p class="chunk" data-nb-ref-number="76" data-nb-words="31" data-nb-chars="191"><span class="idea" data-nb-ref-number="76" id="idea76" data-nb-words="31" data-nb-chars="191">„Správně. Musíte ji&nbsp;doprovodit domů. Bydlí u&nbsp;paní Forresterové v&nbsp;Lower Camberwellu, takže to&nbsp;odtud není příliš daleko. Počkám tu&nbsp;na&nbsp;vás, dokud se&nbsp;sem nevrátíte. Nebo jste snad příliš unaven?“</span></p>
        <p class="chunk" data-nb-ref-number="77" data-nb-words="68" data-nb-chars="397"><span class="idea" data-nb-ref-number="77" id="idea77" data-nb-words="68" data-nb-chars="397">„Co vás to&nbsp;napadá! V&nbsp;žádném případě bych nedokázal usnout, dokud se&nbsp;o&nbsp;téhle fantastické záležitosti nedovím další podrobnosti. Viděl jsem už&nbsp;v&nbsp;životě leccos neutěšeného, ale přiznám se&nbsp;vám, že&nbsp;dnes večer následovala ta&nbsp;podivná překvapení tak rychle za&nbsp;sebou, že&nbsp;z&nbsp;toho mám dočista pocuchané nervy. Přesto bych rád přišel celé té&nbsp;věci na&nbsp;kloub společně s&nbsp;vámi, když už&nbsp;jsem byl při tom až&nbsp;doteďka.“</span></p>
        <p class="chunk" data-nb-ref-number="78" data-nb-words="88" data-nb-chars="545"><span class="idea" data-nb-ref-number="78" id="idea78" data-nb-words="88" data-nb-chars="545">„Vaše přítomnost mi&nbsp;neobyčejně pomůže,“ odpověděl. „Budeme na&nbsp;případu pracovat na&nbsp;svou vlastní pěst a&nbsp;přítele Jonese necháme, ať&nbsp;se&nbsp;raduje z&nbsp;nesmyslů, které si&nbsp;ještě vykonstruuje. Až&nbsp;doprovodíte slečnu Morstanovou, mohl byste zajet do&nbsp;Pinchin Lane číslo 3. Je&nbsp;to&nbsp;v&nbsp;Lambethu, až&nbsp;dole u&nbsp;vody. Ve&nbsp;třetím domě vpravo bydlí nějaký Sherman, vycpávač ptáků. Za&nbsp;výkladem má&nbsp;lasičku, která drží mladého králíčka. Zaklepejte na&nbsp;starého Shermana, pozdravujte ho&nbsp;ode mne a&nbsp;řekněte mu, že&nbsp;potřebuji Tobyho, hned teď. A&nbsp;toho Tobyho přivezte v&nbsp;kočáře s&nbsp;sebou.“</span></p>
        <p class="chunk" data-nb-ref-number="79" data-nb-words="4" data-nb-chars="16"><span class="idea" data-nb-ref-number="79" id="idea79" data-nb-words="4" data-nb-chars="16">„To je&nbsp;pes, že?“</span></p>
        <p class="chunk" data-nb-ref-number="80" data-nb-words="20" data-nb-chars="133"><span class="idea" data-nb-ref-number="80" id="idea80" data-nb-words="20" data-nb-chars="133">„Ano, prapodivný kříženec, ale má&nbsp;fantasticky vyvinutý čich. Pomoci Tobyho si&nbsp;cením víc než pomocí všech detektivů z&nbsp;celého Londýna.“</span></p>
        <p class="chunk" data-nb-ref-number="81" data-nb-words="21" data-nb-chars="125"><span class="idea" data-nb-ref-number="81" id="idea81" data-nb-words="21" data-nb-chars="125">„Tak ho&nbsp;tedy přivezu,“ řekl jsem. „Teď je&nbsp;hodina s&nbsp;půlnoci. Seženu-li čerstvého koně, mohl bych být zpátky někdy před třetí.“</span></p>
        <p class="chunk" data-nb-ref-number="82" data-nb-words="62" data-nb-chars="395"><span class="idea" data-nb-ref-number="82" id="idea82" data-nb-words="62" data-nb-chars="395">„A já&nbsp;se&nbsp;zatím,“ řekl Holmes, „podívám, jestli bych se&nbsp;ještě něco nedověděl od&nbsp;paní Bernstonové a&nbsp;od&nbsp;toho indického sluhy, který spí ve&nbsp;vedlejší podkrovní světnici, jak mi&nbsp;řekl pan Thaddeus. Pak budu studovat metody velkého Jonese a&nbsp;poslouchat jeho nepříliš vybrané špičkování. Wir sind gewohnt dass die Menschen verhöhnen was sie nicht verstehen. Starý Goethe to&nbsp;vyjádřil pregnantně jako vždy.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>