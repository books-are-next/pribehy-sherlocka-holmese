<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="II - Obeznámení s případem">
    <meta name="apple-mobile-web-app-capable" content="yes">
    <title>II - Obeznámení s případem • Příběhy Sherlocka Holmese</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribehy_sherlocka_holmese_split_004.html">
    <link rel="next" href="./pribehy_sherlocka_holmese_split_006.html">
    <meta name="nb-order" content="4">
    <link rel="self" href="pribehy_sherlocka_holmese_split_005.html">
    <meta name="nb-identifier" content="doyle-pribehy-sherlocka-holmese-cd4de90">
    <meta name="nb-role" content="chapter">
  </head>
  <body data-nb-words="1693" data-nb-chars="10397" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_004.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="26"><span class="idea" data-nb-ref-number="1" id="idea1" data-nb-words="5" data-nb-chars="26">II - Obeznámení s případem</span></h1>
        <p class="chunk" data-nb-ref-number="2" data-nb-words="142" data-nb-chars="930"><span class="idea" data-nb-ref-number="2" id="idea2" data-nb-words="142" data-nb-chars="930">Slečna Morstanová vešla do&nbsp;pokoje pevným krokem a&nbsp;navenek se&nbsp;dokonale ovládala. Byla to&nbsp;mladá blondýnka menší postavy, trochu upejpavá, s&nbsp;rukavicemi na&nbsp;rukou a&nbsp;oblečená s&nbsp;maximálním vkusem. Střízlivost a&nbsp;jednoduchost kostýmu však naznačovala, že&nbsp;její prostředky nejsou neomezené. Kostým byl v&nbsp;tmavé, šedobéžové barvě, ale bez zbytečného lemování a&nbsp;ozdob, na&nbsp;hlavě měla malý turban stejně temného odstínu, oživený jen drobným bílým pírkem po&nbsp;straně. Její tvář nepřekvapovala pravidelnými rysy ani krásnou pletí, ale bylo v&nbsp;ní&nbsp;cosi líbezného a&nbsp;roztomilého a&nbsp;z&nbsp;velkých modrých očí vyzařovala vzácná oduševnělost a&nbsp;porozumění. Poznal jsem ženy mnoha národů ve&nbsp;třech různých světadílech, ale nikdy jsem dosud nespatřil tvář, která by&nbsp;zřetelněji prozrazovala jemnou a&nbsp;citlivou povahu. Když usedala na&nbsp;židli, kterou jí&nbsp;Sherlock Holmes nabídl, neušlo mi, že&nbsp;se&nbsp;jí&nbsp;chvějí rty a&nbsp;třesou ruce. Celý její zevnějšek svědčil o&nbsp;krajním rozčilení.</span></p>
        <p class="chunk" data-nb-ref-number="3" data-nb-words="29" data-nb-chars="208"><span class="idea" data-nb-ref-number="3" id="idea3" data-nb-words="29" data-nb-chars="208">„Rozhodla jsem se&nbsp;vás vyhledat, pane Holmesi,“ řekla, „poněvadž jste kdysi pomohl mé&nbsp;zaměstnavatelce, paní Forresterové, urovnat menší domácí komplikace. Vaše laskavost a&nbsp;obratnost na&nbsp;ni&nbsp;učinila velký dojem.“</span></p>
        <p class="chunk" data-nb-ref-number="4" data-nb-words="22" data-nb-chars="158"><span class="idea" data-nb-ref-number="4" id="idea4" data-nb-words="22" data-nb-chars="158">„Paní Forresterová,“ opakoval Holmes zamyšleně. „Ano, prokázal jsem jí&nbsp;kdysi jistou drobnou službu. Pokud si&nbsp;vzpomínám, byl to&nbsp;však velice jednoduchý případ.“</span></p>
        <p class="chunk" data-nb-ref-number="5" data-nb-words="34" data-nb-chars="216"><span class="idea" data-nb-ref-number="5" id="idea5" data-nb-words="34" data-nb-chars="216">„Paní Forresterová si&nbsp;o&nbsp;tom myslí něco jiného. O&nbsp;mých potížích se&nbsp;bohužel něco takového říci nedá. Nedokážu si&nbsp;vůbec představit něco ještě podivnějšího a&nbsp;nevysvětlitelnějšího, než je&nbsp;situace, ve&nbsp;které jsem se&nbsp;octla.“</span></p>
        <p class="chunk" data-nb-ref-number="6" data-nb-words="23" data-nb-chars="146"><span class="idea" data-nb-ref-number="6" id="idea6" data-nb-words="23" data-nb-chars="146">Holmes si&nbsp;zamnul ruce a&nbsp;oči se&nbsp;mu&nbsp;zaleskly. Předklonil se&nbsp;v&nbsp;křesle s&nbsp;výrazem mimořádného soustředění v&nbsp;ostře řezané tváři, připomínající jestřába.</span></p>
        <p class="chunk" data-nb-ref-number="7" data-nb-words="10" data-nb-chars="54"><span class="idea" data-nb-ref-number="7" id="idea7" data-nb-words="10" data-nb-chars="54">„Seznamte nás s&nbsp;tím případem,“ řekl věcně a&nbsp;se&nbsp;zájmem.</span></p>
        <p class="chunk" data-nb-ref-number="8" data-nb-words="11" data-nb-chars="56"><span class="idea" data-nb-ref-number="8" id="idea8" data-nb-words="11" data-nb-chars="56">Měl jsem pocit, že&nbsp;má&nbsp;přítomnost je&nbsp;tu&nbsp;poněkud na&nbsp;obtíž.</span></p>
        <p class="chunk" data-nb-ref-number="9" data-nb-words="11" data-nb-chars="58"><span class="idea" data-nb-ref-number="9" id="idea9" data-nb-words="11" data-nb-chars="58">„Doufám, že&nbsp;mě&nbsp;omluvíte,“ řekl jsem a&nbsp;vstal jsem z&nbsp;křesla.</span></p>
        <p class="chunk" data-nb-ref-number="10" data-nb-words="12" data-nb-chars="66"><span class="idea" data-nb-ref-number="10" id="idea10" data-nb-words="12" data-nb-chars="66">K&nbsp;mému překvapení mladá dáma zvedla ruku v&nbsp;rukavici a&nbsp;zadržela mě.</span></p>
        <p class="chunk" data-nb-ref-number="11" data-nb-words="12" data-nb-chars="83"><span class="idea" data-nb-ref-number="11" id="idea11" data-nb-words="12" data-nb-chars="83">„Kdyby tu&nbsp;váš přítel laskavě zůstal,“ řekla, „prokázal by&nbsp;mi&nbsp;neocenitelnou službu.“</span></p>
        <p class="chunk" data-nb-ref-number="12" data-nb-words="5" data-nb-chars="28"><span class="idea" data-nb-ref-number="12" id="idea12" data-nb-words="5" data-nb-chars="28">Klesl jsem zpátky do&nbsp;křesla.</span></p>
        <p class="chunk" data-nb-ref-number="13" data-nb-words="208" data-nb-chars="1246"><span class="idea" data-nb-ref-number="13" id="idea13" data-nb-words="208" data-nb-chars="1246">„Stručné řečeno,“ pokračovala slečna Morstanová, „fakta vypadají asi takhle: můj otec byl důstojníkem u&nbsp;jednoho pluku v&nbsp;Indii a&nbsp;poslal mě&nbsp;domů do&nbsp;vlasti, když jsem byla ještě docela malé dítě. Matka už&nbsp;byla mrtvá a&nbsp;v&nbsp;Anglii jsem neměla žádné příbuzné. Dali mě&nbsp;proto na&nbsp;vychování do&nbsp;útulného penzionátu v&nbsp;Edinburghu, kde jsem zůstala do&nbsp;svých sedmnácti let. V&nbsp;roce 1878 dostal můj otec, který byl u&nbsp;svého pluku nejstarším kapitánem, dvanáctiměsíční dovolenou a&nbsp;přijel domů. Telegrafoval mi&nbsp;z&nbsp;Londýna, že&nbsp;šťastně dojel, a&nbsp;prosil mě, abych za&nbsp;ním hned přijela. Jako svou adresu udal hotel Langham. Pokud si&nbsp;vzpomínám, jeho zpráva překypovala láskou a&nbsp;vlídností. Jakmile jsem přicestovala do&nbsp;Londýna, odjela jsem do&nbsp;hotelu Langham, kde mi&nbsp;sdělili, že&nbsp;kapitán Morstan se&nbsp;u&nbsp;nich sice ubytoval, ale že&nbsp;předchozího večera kamsi odešel a&nbsp;dosud se&nbsp;nevrátil. Čekala jsem na&nbsp;něho celý den, ale nedal o&nbsp;sobě žádnou další zprávu. Večer jsem se&nbsp;na&nbsp;radu ředitele hotelu obrátila na&nbsp;policii a&nbsp;příštího dne ráno jsme uveřejnili oznámení ve&nbsp;všech novinách. Naše pátrání však bylo bezvýsledné a&nbsp;od&nbsp;toho dne jsem dodneška o&nbsp;svém nešťastném otci neslyšela jediné slovo. Vrátil se&nbsp;do&nbsp;vlasti se&nbsp;srdcem plným naděje, že&nbsp;tu&nbsp;najde trochu klidu a&nbsp;pohodlí, místo toho však -“</span></p>
        <p class="chunk" data-nb-ref-number="14" data-nb-words="11" data-nb-chars="65"><span class="idea" data-nb-ref-number="14" id="idea14" data-nb-words="11" data-nb-chars="65">Přitiskla si&nbsp;ruku na&nbsp;hrdlo a&nbsp;zbytek věty pohltil tlumený vzlykot.</span></p>
        <p class="chunk" data-nb-ref-number="15" data-nb-words="9" data-nb-chars="53"><span class="idea" data-nb-ref-number="15" id="idea15" data-nb-words="9" data-nb-chars="53">„Který to&nbsp;byl den?“ zeptal se&nbsp;Holmes, otvíraje notes.</span></p>
        <p class="chunk" data-nb-ref-number="16" data-nb-words="9" data-nb-chars="51"><span class="idea" data-nb-ref-number="16" id="idea16" data-nb-words="9" data-nb-chars="51">„Zmizel 3. prosince 1878 — skoro před deseti lety.“</span></p>
        <p class="chunk" data-nb-ref-number="17" data-nb-words="6" data-nb-chars="31"><span class="idea" data-nb-ref-number="17" id="idea17" data-nb-words="6" data-nb-chars="31">„Co se&nbsp;stalo s&nbsp;jeho zavazadly?“</span></p>
        <p class="chunk" data-nb-ref-number="18" data-nb-words="39" data-nb-chars="246"><span class="idea" data-nb-ref-number="18" id="idea18" data-nb-words="39" data-nb-chars="246">„Ta zůstala v&nbsp;hotelu. Nebylo v&nbsp;nich nic, co&nbsp;by&nbsp;nás mohlo přivést na&nbsp;nějakou stopu — jen trochu šatstva, pár knih a&nbsp;značné množství exotických předmětů z&nbsp;Andamanských ostrovů. Otec totiž byl důstojníkem strážní služby tamější trestanecké kolonie.“</span></p>
        <p class="chunk" data-nb-ref-number="19" data-nb-words="5" data-nb-chars="31"><span class="idea" data-nb-ref-number="19" id="idea19" data-nb-words="5" data-nb-chars="31">„Měl v&nbsp;Londýně nějaké přátele?“</span></p>
        <p class="chunk" data-nb-ref-number="20" data-nb-words="49" data-nb-chars="281"><span class="idea" data-nb-ref-number="20" id="idea20" data-nb-words="49" data-nb-chars="281">„Vím jen o&nbsp;jednom — o&nbsp;majoru Sholtovi z&nbsp;téhož útvaru, čtyřiatřicátého bombajského pěšího pluku. Major Sholto odešel do&nbsp;výslužby krátce předtím a&nbsp;žil v&nbsp;té&nbsp;době v&nbsp;Upper Norwoodu. Samozřejmě jsme ho&nbsp;o&nbsp;celé věci uvědomili, ale on&nbsp;ani nevěděl, že&nbsp;jeho přítel od&nbsp;pluku přijel do&nbsp;Anglie.“</span></p>
        <p class="chunk" data-nb-ref-number="21" data-nb-words="4" data-nb-chars="37"><span class="idea" data-nb-ref-number="21" id="idea21" data-nb-words="4" data-nb-chars="37">„Zvláštní případ,“ poznamenal Holmes.</span></p>
        <p class="chunk" data-nb-ref-number="22" data-nb-words="148" data-nb-chars="891"><span class="idea" data-nb-ref-number="22" id="idea22" data-nb-words="148" data-nb-chars="891">„A to&nbsp;jsem se&nbsp;vám ještě ani nezmínila o&nbsp;tom nejpodivnějším. Asi před šesti lety — mám-li být přesná, tedy 4. května 1882 — objevila se&nbsp;v&nbsp;Timesech výzva, žádající slečnu Mary Morstanovou, aby oznámila svou adresu, s&nbsp;upozorněním, že&nbsp;to&nbsp;je&nbsp;v&nbsp;jejím vlastním zájmu. Oznámení bylo nepodepsané a&nbsp;také žádná adresa vyzývatele v&nbsp;něm nebyla uvedena. V&nbsp;té&nbsp;době jsem právě přijala místo guvernantky v&nbsp;rodině paní Forresterové. Na&nbsp;její radu jsem uveřejnila svou adresu v&nbsp;inzertní rubrice listu. Téhož dne mi&nbsp;přišla poštou malá lepenková krabička, v&nbsp;níž byla obrovská a&nbsp;nádherná perla. K&nbsp;zásilce nebylo připojeno ani slovo. Od&nbsp;té&nbsp;doby dostávám každý rok ve&nbsp;stejný den podobnou krabičku s&nbsp;podobnou perlou, ale nikdy tam není nic, z&nbsp;čeho bych mohla zjistit totožnost odesílatele. Podle vyjádření znalce jde o&nbsp;perly neobyčejně vzácné a&nbsp;nesmírně cenné. Můžete se&nbsp;ostatně přesvědčit sám, že&nbsp;jsou velice pěkné.“</span></p>
        <p class="chunk" data-nb-ref-number="23" data-nb-words="15" data-nb-chars="95"><span class="idea" data-nb-ref-number="23" id="idea23" data-nb-words="15" data-nb-chars="95">Při řeči otevřela plochou krabičku a&nbsp;ukázala mi&nbsp;šest nejkrásnějších perel, jaké jsem kdy viděl.</span></p>
        <p class="chunk" data-nb-ref-number="24" data-nb-words="15" data-nb-chars="103"><span class="idea" data-nb-ref-number="24" id="idea24" data-nb-words="15" data-nb-chars="103">„Pověděla jste nám vrcholně zajímavé věci,“ řekl Sherlock Holmes. „Přihodilo se&nbsp;vám ještě něco jiného?“</span></p>
        <p class="chunk" data-nb-ref-number="25" data-nb-words="22" data-nb-chars="123"><span class="idea" data-nb-ref-number="25" id="idea25" data-nb-words="22" data-nb-chars="123">„Ano — právě dnes. Proto také za&nbsp;vámi přicházím. Dnes ráno jsem dostala tenhle dopis, který byste si&nbsp;snad měl přečíst sám.“</span></p>
        <p class="chunk" data-nb-ref-number="26" data-nb-words="102" data-nb-chars="640"><span class="idea" data-nb-ref-number="26" id="idea26" data-nb-words="102" data-nb-chars="640">„Děkuji,“ řekl Holmes. „Obálku mi&nbsp;prosím dejte také. Hm, byla orazítkována na&nbsp;poště Londýn-Jihozápad dne 7. září! V&nbsp;rohu je&nbsp;otisk mužského palce — to&nbsp;má&nbsp;nejspíš na&nbsp;svědomí listonoš. Papír je&nbsp;té&nbsp;nejlepší kvality. Balíček takových obálek stojí šest pencí. Ten člověk má&nbsp;věru zvláštní móresy. Oslovení veškeré žádné. ,Čekejte dnes večer v&nbsp;sedm hodin u&nbsp;třetího sloupu zleva před Divadlem Lyceum. Nemáte-li důvěru, přiveďte si&nbsp;s&nbsp;sebou dva přátele. Bylo Vám ublíženo a&nbsp;musí se&nbsp;Vám dostat spravedlnosti. Policii s&nbsp;sebou nevoďte, tím byste zmařila všechno. Váš neznámý přítel. ‘ Vskutku — záhada jedna radost! Co&nbsp;hodláte udělat, slečno Morstanová?“</span></p>
        <p class="chunk" data-nb-ref-number="27" data-nb-words="7" data-nb-chars="33"><span class="idea" data-nb-ref-number="27" id="idea27" data-nb-words="7" data-nb-chars="33">„Na to&nbsp;se&nbsp;chci právě zeptat vás.“</span></p>
        <p class="chunk" data-nb-ref-number="28" data-nb-words="32" data-nb-chars="173"><span class="idea" data-nb-ref-number="28" id="idea28" data-nb-words="32" data-nb-chars="173">„Nepochybně bychom tam měli jít — vy, já&nbsp;a&nbsp;… nu&nbsp;ovšem, doktor Watson je&nbsp;ten pravý. Pisatel mluví o&nbsp;dvou přátelích. A&nbsp;my&nbsp;jsme s&nbsp;doktorem Watsonem pracovali společné už&nbsp;dřív.“</span></p>
        <p class="chunk" data-nb-ref-number="29" data-nb-words="13" data-nb-chars="74"><span class="idea" data-nb-ref-number="29" id="idea29" data-nb-words="13" data-nb-chars="74">„Jen jestli bude chtít jít?“ zeptala se&nbsp;prosebně a&nbsp;podobně se&nbsp;i&nbsp;zatvářila.</span></p>
        <p class="chunk" data-nb-ref-number="30" data-nb-words="12" data-nb-chars="78"><span class="idea" data-nb-ref-number="30" id="idea30" data-nb-words="12" data-nb-chars="78">„Bude mi&nbsp;ctí a&nbsp;potěšením,“ řekl jsem horlivě, „prokázat vám jakoukoli službu.“</span></p>
        <p class="chunk" data-nb-ref-number="31" data-nb-words="31" data-nb-chars="189"><span class="idea" data-nb-ref-number="31" id="idea31" data-nb-words="31" data-nb-chars="189">„Jste oba velice laskaví,“ odpověděla. „Vedla jsem vždycky samotářský život a&nbsp;nemám přátele, které bych o&nbsp;tuto službu mohla požádat. Bude doufám stačit, když sem k&nbsp;vám přijdu v&nbsp;šest hodin?“</span></p>
        <p class="chunk" data-nb-ref-number="32" data-nb-words="28" data-nb-chars="162"><span class="idea" data-nb-ref-number="32" id="idea32" data-nb-words="28" data-nb-chars="162">„Nesmíte se&nbsp;však opozdit,“ řekl Holmes. „Ještě se&nbsp;vás chci ale na&nbsp;něco zeptat. Je&nbsp;tohle písmo shodné s&nbsp;písmem na&nbsp;adresách krabiček, v&nbsp;nichž jste dostávala perly?“</span></p>
        <p class="chunk" data-nb-ref-number="33" data-nb-words="12" data-nb-chars="70"><span class="idea" data-nb-ref-number="33" id="idea33" data-nb-words="12" data-nb-chars="70">„Mám je&nbsp;tu&nbsp;s&nbsp;sebou,“ odpověděla a&nbsp;vytáhla šest aršíků balicího papíru.</span></p>
        <p class="chunk" data-nb-ref-number="34" data-nb-words="87" data-nb-chars="536"><span class="idea" data-nb-ref-number="34" id="idea34" data-nb-words="87" data-nb-chars="536">„Vskutku vzorná klientka. Máte správnou intuici. Tak se&nbsp;na&nbsp;ně&nbsp;tedy podíváme.“ Rozložil papíry po&nbsp;stole a&nbsp;jeden po&nbsp;druhém je&nbsp;přelétl zběžným pohledem. „S výjimkou dopisu jsou všechny psány úmyslně změněným písmem,“ řekl bez váhání, „nemůže však být pochyb, že&nbsp;to&nbsp;všechno psala táž osoba. Pohleďte, jak zřetelně vystupuje tohle řecké e, nebo třeba na&nbsp;tu&nbsp;kudrlinku na&nbsp;koncovém s. Zcela určitě jde o&nbsp;písmo téhož člověka. Nerad bych ve&nbsp;vás vzbuzoval klamné naděje, slečno Morstanová, ale povězte mi: podobá se&nbsp;to&nbsp;písmo rukopisu vašeho otce?“</span></p>
        <p class="chunk" data-nb-ref-number="35" data-nb-words="3" data-nb-chars="18"><span class="idea" data-nb-ref-number="35" id="idea35" data-nb-words="3" data-nb-chars="18">„Ani v&nbsp;nejmenším.“</span></p>
        <p class="chunk" data-nb-ref-number="36" data-nb-words="38" data-nb-chars="209"><span class="idea" data-nb-ref-number="36" id="idea36" data-nb-words="38" data-nb-chars="209">„To se&nbsp;dalo předpokládat. Budeme na&nbsp;vás tedy čekat v&nbsp;šest hodin. Dovolte mi, prosím, abych si&nbsp;ty&nbsp;písemnosti ponechal u&nbsp;sebe, Možná že&nbsp;v&nbsp;nich mezitím ještě něco objevím. Je&nbsp;teprv půl čtvrté. Zatím — au&nbsp;revoir.“</span></p>
        <p class="chunk" data-nb-ref-number="37" data-nb-words="21" data-nb-chars="145"><span class="idea" data-nb-ref-number="37" id="idea37" data-nb-words="21" data-nb-chars="145">„Au revoir,“ řekla naše návštěvnice, obdařila nás oba bezelstným, přívětivým pohledem, schovala krabičku s&nbsp;perlami opět za&nbsp;ňadra a&nbsp;rychle odešla.</span></p>
        <p class="chunk" data-nb-ref-number="38" data-nb-words="25" data-nb-chars="133"><span class="idea" data-nb-ref-number="38" id="idea38" data-nb-words="25" data-nb-chars="133">Stál jsem u&nbsp;okna a&nbsp;pozoroval jsem ji, jak spěchá ulicí, dokud se&nbsp;šedý turban s&nbsp;bílým pírkem neproměnil v&nbsp;pouhou tečku v&nbsp;ponurém davu.</span></p>
        <p class="chunk" data-nb-ref-number="39" data-nb-words="10" data-nb-chars="65"><span class="idea" data-nb-ref-number="39" id="idea39" data-nb-words="10" data-nb-chars="65">„Velice půvabná žena!“ zvolal jsem, obraceje se&nbsp;ke&nbsp;svému příteli.</span></p>
        <p class="chunk" data-nb-ref-number="40" data-nb-words="19" data-nb-chars="115"><span class="idea" data-nb-ref-number="40" id="idea40" data-nb-words="19" data-nb-chars="115">Zapálil si&nbsp;opět lulku a&nbsp;s&nbsp;přimhouřenýma očima se&nbsp;zabořil do&nbsp;křesla. „Myslíte?“ řekl mátožně. „Ani jsem si&nbsp;nevšiml.“</span></p>
        <p class="chunk" data-nb-ref-number="41" data-nb-words="16" data-nb-chars="100"><span class="idea" data-nb-ref-number="41" id="idea41" data-nb-words="16" data-nb-chars="100">„Vy jste učiněný automat — počítací stroj,“ vykřikl jsem. „Někdy je&nbsp;ve&nbsp;vás vskutku cosi nelidského.“</span></p>
        <p class="chunk" data-nb-ref-number="42" data-nb-words="3" data-nb-chars="16"><span class="idea" data-nb-ref-number="42" id="idea42" data-nb-words="3" data-nb-chars="16">Vlídně se&nbsp;usmál.</span></p>
        <p class="chunk" data-nb-ref-number="43" data-nb-words="76" data-nb-chars="493"><span class="idea" data-nb-ref-number="43" id="idea43" data-nb-words="76" data-nb-chars="493">„Nejdůležitější je&nbsp;nedopustit, aby náš úsudek byl ovlivněn osobními kvalitami klienta,“ řekl. „Každý klient je&nbsp;pro mne jen pouhým číslem, jedním z&nbsp;faktorů problému. Citové zaujetí je&nbsp;v&nbsp;rozporu s&nbsp;logickým uvažováním. Ujišťuji vás, že&nbsp;nejroztomilejší ženu, jakou jsem kdy poznal, oběsili za&nbsp;to, že&nbsp;otrávila tři útlá dítka, aby získala jejich životní pojistku, a&nbsp;že&nbsp;nejodpornější muž, s&nbsp;nímž jsem kdy měl tu&nbsp;čest, je&nbsp;lidumil, který porozdával skoro čtvrt miliónu ve&nbsp;prospěch londýnských chudých.“</span></p>
        <p class="chunk" data-nb-ref-number="44" data-nb-words="5" data-nb-chars="24"><span class="idea" data-nb-ref-number="44" id="idea44" data-nb-words="5" data-nb-chars="24">„V tomto případě však -“</span></p>
        <p class="chunk" data-nb-ref-number="45" data-nb-words="25" data-nb-chars="187"><span class="idea" data-nb-ref-number="45" id="idea45" data-nb-words="25" data-nb-chars="187">„Nikdy nedělám žádné výjimky. Výjimka vyvrací pravidlo. Měl jste někdy příležitost zkoumat charakter člověka podle jeho písemného projevu? Nač byste usuzoval ze&nbsp;škrábanice toho chlapíka?“</span></p>
        <p class="chunk" data-nb-ref-number="46" data-nb-words="19" data-nb-chars="122"><span class="idea" data-nb-ref-number="46" id="idea46" data-nb-words="19" data-nb-chars="122">„Písmo je&nbsp;čitelné a&nbsp;pravidelné,“ odpověděl jsem. „Ten člověk se&nbsp;pohyboval v&nbsp;obchodním světě a&nbsp;má&nbsp;poměrně pevný charakter.“</span></p>
        <p class="chunk" data-nb-ref-number="47" data-nb-words="3" data-nb-chars="22"><span class="idea" data-nb-ref-number="47" id="idea47" data-nb-words="3" data-nb-chars="22">Holmes zavrtěl hlavou.</span></p>
        <p class="chunk" data-nb-ref-number="48" data-nb-words="83" data-nb-chars="516"><span class="idea" data-nb-ref-number="48" id="idea48" data-nb-words="83" data-nb-chars="516">„Podívejte se&nbsp;na&nbsp;jeho dlouhá písmena,“ řekl. „Sotva přečnívají úroveň ostatní řádky. Tohle <em>d</em> by&nbsp;klidně mohlo být <em>a</em> a&nbsp;tohle <em>l</em> se&nbsp;dá&nbsp;číst jako <em>e</em>. Lidé pevného charakteru dokážou dlouhá písmena vždy odlišit, ať&nbsp;píší jakkoli nečitelně. Tahle <em>k</em> prozrazují rozkolísanost a&nbsp;z&nbsp;velkých písmen čiší samolibost. Teď si&nbsp;ale udělám menší procházku. Musím si&nbsp;ověřit pár maličkostí. Doporučuji vám tuhle knihu — jednu z&nbsp;nejpozoruhodnějších, jaké kdy byly sepsány. Je&nbsp;to&nbsp;„Mučednictví muže“ od&nbsp;Winwooda Reada. Za&nbsp;hodinu budu zpátky.“</span></p>
        <p class="chunk" data-nb-ref-number="49" data-nb-words="167" data-nb-chars="995"><span class="idea" data-nb-ref-number="49" id="idea49" data-nb-words="167" data-nb-chars="995">Usadil jsem se&nbsp;u&nbsp;okna se&nbsp;svazkem v&nbsp;ruce, ale autorovy troufalé teorie nedokázaly upoutat mé&nbsp;myšlenky. Ty&nbsp;totiž setrvávaly u&nbsp;naší nedávné návštěvnice — u&nbsp;jejích úsměvů, hlubokých a&nbsp;bohatých odstínů jejího hlasu, u&nbsp;podivné záhady, která obestírala její život. Bylo-li jí&nbsp;sedmnáct let v&nbsp;době, kdy zmizel její otec, muselo jí&nbsp;dnes být sedmadvacet — a&nbsp;to&nbsp;je&nbsp;líbezný věk, kdy mládí už&nbsp;ztratilo své sebevědomí a&nbsp;zkušenostmi poněkud vystřízlivělo. A&nbsp;tak jsem seděl a&nbsp;snil, ale hlavou se&nbsp;mi&nbsp;začaly honit tak nebezpečné myšlenky, že&nbsp;jsem se&nbsp;spěšně vrátil ke&nbsp;svému psacímu stolu a&nbsp;zuřivě jsem se&nbsp;zahloubal do&nbsp;nejnovějšího pojednání o&nbsp;patologii. Jak jsem mohl já&nbsp;— vojenský doktor s&nbsp;mizerné pochroumanou nohou a&nbsp;ještě mizernějším bankovním kontem — troufat si&nbsp;snít o&nbsp;takových věcech? Byla jen pouhým číslem, jedním z&nbsp;faktorů — nic víc. A&nbsp;rýsovala-li se&nbsp;přede mnou má&nbsp;budoucnost v&nbsp;černých barvách, bylo jistě lepší hledět jí&nbsp;tváří v&nbsp;tvář jako muž a&nbsp;nepokoušet se&nbsp;ji&nbsp;rozjasňovat prchavými bludičkami fantazie.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>