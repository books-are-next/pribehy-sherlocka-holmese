<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="X – Konec domorodce z ostrovů">
    <meta name="apple-mobile-web-app-capable" content="yes">
    <title>X – Konec domorodce z ostrovů</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribehy_sherlocka_holmese_split_012.html">
    <link rel="next" href="./pribehy_sherlocka_holmese_split_014.html">
    <meta name="nb-order" content="11">
    <link rel="self" href="pribehy_sherlocka_holmese_split_013.html">
    <meta name="nb-identifier" content="doyle-pribehy-sherlocka-holmese-f9ad928">
    <meta name="nb-role" content="chapter">
  </head>
  <body data-nb-words="2986" data-nb-chars="17879" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="pribehy_sherlocka_holmese_split_003.html">STUDIE V ŠARLATOVÉ</a></li>
        <li><a href="pribehy_sherlocka_holmese_split_004.html">PODPIS ČTYŘ</a></li>
        <li><a href="pribehy_sherlocka_holmese_split_005.html">II - Obeznámení s případem</a></li>
        <li><a href="pribehy_sherlocka_holmese_split_006.html">III - Při hledání řešení</a></li>
        <li><a href="pribehy_sherlocka_holmese_split_007.html">IV – Vyprávění plešatého muže</a></li>
        <li><a href="pribehy_sherlocka_holmese_split_008.html">V – Tragédie v Pondicherry Lodge</a></li>
        <li><a href="pribehy_sherlocka_holmese_split_009.html">VI - Sherlock Holmes podává důkaz</a></li>
        <li><a href="pribehy_sherlocka_holmese_split_010.html">VII - Epizoda se sudem</a></li>
        <li><a href="pribehy_sherlocka_holmese_split_011.html">VIII - Příležitostní malí detektivové z Baker Street</a></li>
        <li><a href="pribehy_sherlocka_holmese_split_012.html">IX - Přetržený řetěz</a></li>
        <li><a href="pribehy_sherlocka_holmese_split_013.html">X – Konec domorodce z ostrovů</a></li>
        <li><a href="pribehy_sherlocka_holmese_split_014.html">XI - Velký poklad z Agry</a></li>
        <li><a href="pribehy_sherlocka_holmese_split_015.html">XII - Podivuhodná historie Jonathana Smalla</a></li>
        <li><a href="pribehy_sherlocka_holmese_split_016.html">DOBRODRUŽSTVÍ&nbsp; SHERLOCKA HOLMESE</a></li>
        <li><a href="pribehy_sherlocka_holmese_split_017.html">II - Spolek ryšavců</a></li>
        <li><a href="pribehy_sherlocka_holmese_split_018.html">III - Případ totožnosti</a></li>
        <li><a href="pribehy_sherlocka_holmese_split_019.html">IV - Záhada Boscombského údolí</a></li>
        <li><a href="pribehy_sherlocka_holmese_split_020.html">V - Pět pomerančových jadérek</a></li>
        <li><a href="pribehy_sherlocka_holmese_split_021.html">VI - Ohyzdný žebrák</a></li>
        <li><a href="pribehy_sherlocka_holmese_split_022.html">VII - Modrá karbunkule</a></li>
        <li><a href="pribehy_sherlocka_holmese_split_023.html">VIII - Strakatý pás</a></li>
        <li><a href="pribehy_sherlocka_holmese_split_024.html">IX - Inženýrův palec</a></li>
        <li><a href="pribehy_sherlocka_holmese_split_025.html">X - Urozený ženich</a></li>
        <li><a href="pribehy_sherlocka_holmese_split_026.html">XI - Berylová korunka</a></li>
        <li><a href="pribehy_sherlocka_holmese_split_027.html">XII - Dům „U měděných buků“</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="29"><span class="idea" data-nb-ref-number="1" id="idea1" data-nb-words="6" data-nb-chars="29">X – Konec domorodce z ostrovů</span></h1>
        <p class="chunk" data-nb-ref-number="2" data-nb-words="124" data-nb-chars="804"><span class="idea" data-nb-ref-number="2" id="idea2" data-nb-words="124" data-nb-chars="804">Povečeřeli jsme ve&nbsp;veselé náladě. Když Holmes chtěl, uměl báječně konverzovat, a&nbsp;ten večer opravdu chtěl. Zdálo se&nbsp;dokonce, že&nbsp;je&nbsp;ve&nbsp;stavu jakési nervové exaltace. Byl prostě okouzlující — nikdy jsem ho&nbsp;takového neviděl. Rychle střídal konverzační témata, mluvil o&nbsp;náboženských divadelních hrách, o&nbsp;středověké keramice, o&nbsp;stradivárkách, o&nbsp;buddhismu na&nbsp;Ceylonu a&nbsp;o&nbsp;válečných lodích budoucnosti — a&nbsp;ve&nbsp;všem se&nbsp;vyznal, jako by&nbsp;každou tu&nbsp;věc speciálně studoval. Jeho jiskřivý humor ostře kontrastoval se&nbsp;skličující depresí, které propadal v&nbsp;minulých dnech. Athelney Jones dokázal, že&nbsp;je&nbsp;v&nbsp;mimopracovní době docela společenský člověk, a&nbsp;na&nbsp;večeři si&nbsp;pochutnával jako pravý labužník. Pokud jde o&nbsp;mne, blažilo mě&nbsp;pomyšlení, že&nbsp;co&nbsp;nevidět dokončíme nesnadný úkol, a&nbsp;trochu jsem se&nbsp;i&nbsp;nakazil Holmesovou veselostí.</span></p>
        <p class="chunk" data-nb-ref-number="3" data-nb-words="13" data-nb-chars="79"><span class="idea" data-nb-ref-number="3" id="idea3" data-nb-words="13" data-nb-chars="79">O&nbsp;případu, který nás vlastně svedl dohromady, se&nbsp;při večeři nikdo ani nezmínil.</span></p>
        <p class="chunk" data-nb-ref-number="4" data-nb-words="15" data-nb-chars="86"><span class="idea" data-nb-ref-number="4" id="idea4" data-nb-words="15" data-nb-chars="86">Když bylo sklizeno se&nbsp;stolu, Holmes pohlédl na&nbsp;hodinky a&nbsp;nalil portské do&nbsp;tří sklenek.</span></p>
        <p class="chunk" data-nb-ref-number="5" data-nb-words="19" data-nb-chars="117"><span class="idea" data-nb-ref-number="5" id="idea5" data-nb-words="19" data-nb-chars="117">„Připijme si&nbsp;na&nbsp;zdar naší malé výpravy,“ řekl. „Teď už&nbsp;ale je&nbsp;nejvyšší čas, abychom vyrazili. Máte pistoli, Watsone?“</span></p>
        <p class="chunk" data-nb-ref-number="6" data-nb-words="7" data-nb-chars="45"><span class="idea" data-nb-ref-number="6" id="idea6" data-nb-words="7" data-nb-chars="45">„V psacím stole mám starý služební revolver.“</span></p>
        <p class="chunk" data-nb-ref-number="7" data-nb-words="24" data-nb-chars="138"><span class="idea" data-nb-ref-number="7" id="idea7" data-nb-words="24" data-nb-chars="138">„Uděláte dobře, když si&nbsp;ho&nbsp;vezmete. Musíme být připraveni na&nbsp;všechno. Vidím, že&nbsp;před vraty už&nbsp;čeká drožka. Objednal jsem ji&nbsp;na&nbsp;půl sedmé.“</span></p>
        <p class="chunk" data-nb-ref-number="8" data-nb-words="23" data-nb-chars="146"><span class="idea" data-nb-ref-number="8" id="idea8" data-nb-words="23" data-nb-chars="146">Bylo sedm hodin pryč, když jsme přijeli k&nbsp;westminsterskému přístavišti, a&nbsp;parní člun už&nbsp;nás tam očekával. Holmes si&nbsp;jej změřil kritickým pohledem.</span></p>
        <p class="chunk" data-nb-ref-number="9" data-nb-words="11" data-nb-chars="57"><span class="idea" data-nb-ref-number="9" id="idea9" data-nb-words="11" data-nb-chars="57">„Je na&nbsp;něm něco, co&nbsp;prozrazuje, že&nbsp;jde o&nbsp;policejní člun?“</span></p>
        <p class="chunk" data-nb-ref-number="10" data-nb-words="6" data-nb-chars="33"><span class="idea" data-nb-ref-number="10" id="idea10" data-nb-words="6" data-nb-chars="33">„Ano, ta&nbsp;zelená lucerna na&nbsp;boku.“</span></p>
        <p class="chunk" data-nb-ref-number="11" data-nb-words="4" data-nb-chars="20"><span class="idea" data-nb-ref-number="11" id="idea11" data-nb-words="4" data-nb-chars="20">„Tak ji&nbsp;dejte pryč.“</span></p>
        <p class="chunk" data-nb-ref-number="12" data-nb-words="38" data-nb-chars="225"><span class="idea" data-nb-ref-number="12" id="idea12" data-nb-words="38" data-nb-chars="225">Malá úprava byla provedena, vstoupili jsme na&nbsp;palubu a&nbsp;muži odpoutali kotevní lana. Jones, Holmes a&nbsp;já&nbsp;jsme se&nbsp;usadili na&nbsp;zádi člunu. U&nbsp;kormidla stál jeden muž, druhý obsluhoval motory a&nbsp;dva statní policisté zůstali na&nbsp;přídi.</span></p>
        <p class="chunk" data-nb-ref-number="13" data-nb-words="5" data-nb-chars="32"><span class="idea" data-nb-ref-number="13" id="idea13" data-nb-words="5" data-nb-chars="32">„Kam pojedeme?“ zeptal se&nbsp;Jones.</span></p>
        <p class="chunk" data-nb-ref-number="14" data-nb-words="10" data-nb-chars="71"><span class="idea" data-nb-ref-number="14" id="idea14" data-nb-words="10" data-nb-chars="71">„K Toweru. Řekněte jim, aby zůstali stát naproti Jacobsonově loděnici.“</span></p>
        <p class="chunk" data-nb-ref-number="15" data-nb-words="35" data-nb-chars="211"><span class="idea" data-nb-ref-number="15" id="idea15" data-nb-words="35" data-nb-chars="211">Člun byl opravdu velice rychlý. Přehnali jsme se&nbsp;kolem dlouhého konvoje naložených bárek tak, jako by&nbsp;stály na&nbsp;místě. Holmes se&nbsp;spokojeně usmíval, když jsme předjeli i&nbsp;říční parník a&nbsp;nechali jej daleko za&nbsp;sebou.</span></p>
        <p class="chunk" data-nb-ref-number="16" data-nb-words="9" data-nb-chars="59"><span class="idea" data-nb-ref-number="16" id="idea16" data-nb-words="9" data-nb-chars="59">„Na řece není loď, kterou bychom nedokázali dohonit,“ řekl.</span></p>
        <p class="chunk" data-nb-ref-number="17" data-nb-words="14" data-nb-chars="72"><span class="idea" data-nb-ref-number="17" id="idea17" data-nb-words="14" data-nb-chars="72">„No — to&nbsp;sotva. Není tu&nbsp;ale moc člunů, které by&nbsp;dokázaly předhonit nás.“</span></p>
        <p class="chunk" data-nb-ref-number="18" data-nb-words="27" data-nb-chars="172"><span class="idea" data-nb-ref-number="18" id="idea18" data-nb-words="27" data-nb-chars="172">„Musíme chytit Najádu, a&nbsp;ta&nbsp;má&nbsp;pověst nesmírně rychlého plavidla. Povím vám, jak se&nbsp;věci mají, Watsone. Pamatujete, jak mě&nbsp;trápilo, že&nbsp;pátrání uvízlo na&nbsp;takové maličkosti?“</span></p>
        <p class="chunk" data-nb-ref-number="19" data-nb-words="1" data-nb-chars="11"><span class="idea" data-nb-ref-number="19" id="idea19" data-nb-words="1" data-nb-chars="11">„Pamatuji.“</span></p>
        <p class="chunk" data-nb-ref-number="20" data-nb-words="180" data-nb-chars="1112"><span class="idea" data-nb-ref-number="20" id="idea20" data-nb-words="180" data-nb-chars="1112">„Nuže — ohromně jsem se&nbsp;duševně zrestauroval, když jsem se&nbsp;zabral do&nbsp;té&nbsp;chemické analýzy. Jeden z&nbsp;našich největších státníků prohlásil, že&nbsp;nejlepší odpočinek člověku přinese změna práce. A&nbsp;měl pravdu. Když se&nbsp;mi&nbsp;podařilo rozpustit uhlovodík — to&nbsp;byl totiž cíl toho pokusu — vrátil jsem se&nbsp;k&nbsp;problému Sholtových a&nbsp;celý případ jsem znovu promyslel. Moji chlapci propátrali oba břehy řeky po&nbsp;proudu i&nbsp;proti proudu bez výsledku. Člun nebyl v&nbsp;žádné loděnici ani v&nbsp;přístavišti a&nbsp;domů se&nbsp;také nevrátil. Nezdálo se&nbsp;mi&nbsp;pravděpodobné, že&nbsp;by&nbsp;člun potopili, aby zahladili stopy, ačkoli jako jediná možnost i&nbsp;tato hypotéza zůstávala, kdyby všechny ostatní selhaly. Věděl jsem, že&nbsp;ten zatracený Small je&nbsp;povedený ptáček, ale nemyslel jsem si, že&nbsp;je&nbsp;schopen nějaké opravdu rafinované prohnanosti. Pak jsem si&nbsp;uvědomil, že&nbsp;určitě musel být nějaký čas v&nbsp;Londýně — poněvadž jsme měli důkazy, že&nbsp;ustavičně střežil Pondicherry Lodge — a&nbsp;že&nbsp;tedy sotva bude moci odjet okamžitě, ale že&nbsp;bude potřebovat nějaký krátký čas, přinejmenším aspoň den, aby uvedl do&nbsp;pořádku své záležitosti. To&nbsp;ovšem byl jen předpoklad, holá pravděpodobnost.“</span></p>
        <p class="chunk" data-nb-ref-number="21" data-nb-words="24" data-nb-chars="141"><span class="idea" data-nb-ref-number="21" id="idea21" data-nb-words="24" data-nb-chars="141">„A mně se&nbsp;zdá, že&nbsp;dost slabá,“ řekl jsem. „Spíš bych předpokládal, že&nbsp;si&nbsp;všechno zařídil předem, ještě než se&nbsp;vypravil do&nbsp;Pondicherry Lodge.“</span></p>
        <p class="chunk" data-nb-ref-number="22" data-nb-words="205" data-nb-chars="1172"><span class="idea" data-nb-ref-number="22" id="idea22" data-nb-words="205" data-nb-chars="1172">„To asi ne. V&nbsp;případě, že&nbsp;by&nbsp;se&nbsp;dostal do&nbsp;úzkých, bylo totiž to&nbsp;doupě pro něho příliš cenné, než aby se&nbsp;ho&nbsp;vzdal dřív, než bude mít jistotu, že&nbsp;se&nbsp;bez něho obejde. Uvažoval jsem však ještě o&nbsp;něčem jiném. Jonathana Smalla jistě muselo napadnout, že&nbsp;exotický zevnějšek jeho kumpána, i&nbsp;kdyby ho&nbsp;přestrojil sebelíp, může vzbudit pozornost a&nbsp;lidé si&nbsp;jej mohou dát do&nbsp;souvislosti s&nbsp;norwoodskou tragédií. Je&nbsp;dost mazaný, aby mu&nbsp;tohle došlo. Vyrazili proto ze&nbsp;svého hlavního stanu za&nbsp;tmy a&nbsp;Small si&nbsp;jistě přál, aby byli zpátky dřív, než se&nbsp;rozední. A&nbsp;teď: podle tvrzení paní Smithové odpluli na&nbsp;parním člunu po&nbsp;třetí hodině. To&nbsp;však už&nbsp;bylo poměrně dost světlo a&nbsp;přibližně za&nbsp;hodinu už&nbsp;lidé bývají vzhůru a&nbsp;vstávají. Usoudil jsem proto, že&nbsp;nemohli odplout příliš daleko. Smithovi dobře zaplatili, aby držel jazyk za&nbsp;zuby, zamluvili si&nbsp;u&nbsp;něho člun na&nbsp;definitivní útěk, vzali truhlu s&nbsp;pokladem a&nbsp;pospíchali s&nbsp;ní&nbsp;do&nbsp;svého úkrytu. V&nbsp;některé z&nbsp;příštích nocí, až&nbsp;by&nbsp;se&nbsp;přesvědčili, jaké stanovisko zaujaly noviny a&nbsp;zda mají nějaké podezření, odebrali by&nbsp;se&nbsp;pod rouškou noci na&nbsp;některou loď v&nbsp;Gravesendu nebo v&nbsp;Downsu, kde už&nbsp;nepochybně mají zajištěný odjezd do&nbsp;Ameriky nebo do&nbsp;kolonií.“</span></p>
        <p class="chunk" data-nb-ref-number="23" data-nb-words="13" data-nb-chars="63"><span class="idea" data-nb-ref-number="23" id="idea23" data-nb-words="13" data-nb-chars="63">„Co ale s&nbsp;člunem? Ten si&nbsp;přece nemohli vzít do&nbsp;úkrytu s&nbsp;sebou?“</span></p>
        <p class="chunk" data-nb-ref-number="24" data-nb-words="138" data-nb-chars="787"><span class="idea" data-nb-ref-number="24" id="idea24" data-nb-words="138" data-nb-chars="787">„Přesně tak. Usoudil jsem, že&nbsp;člun nemůže být příliš daleko, ačkoli jej nikde není vidět. Vžil jsem se&nbsp;proto do&nbsp;Smallova postavení a&nbsp;uvažoval jsem tak, jak asi mohl uvažovat on. Podle všeho by&nbsp;si&nbsp;uvědomil, že&nbsp;když člun pošle zpátky nebo jej bude mít v&nbsp;přístavišti, může se&nbsp;mu&nbsp;policie snadno dostat na&nbsp;stopu, pokud člun objeví. Jak tedy ten člun ukrýt, aby jej zároveň měl stále po&nbsp;ruce, kdykoli jej bude potřebovat? Položil jsem si&nbsp;otázku, co&nbsp;bych dělal já, kdybych byl v&nbsp;jeho kůži. Přišel jsem jen na&nbsp;jedinou možnost. Svěřil bych člun nějakému majiteli loděnice nebo lodní dílny s&nbsp;příkazem, aby na&nbsp;něm opravil nějakou bezvýznamnou maličkost. Ten by&nbsp;člun odtáhl do&nbsp;své kůlny nebo na&nbsp;dvorek, kde by&nbsp;byl bezpečně ukryt, ale odkud bych si&nbsp;jej mohl v&nbsp;několika málo hodinách zase vyzvednout.“</span></p>
        <p class="chunk" data-nb-ref-number="25" data-nb-words="4" data-nb-chars="30"><span class="idea" data-nb-ref-number="25" id="idea25" data-nb-words="4" data-nb-chars="30">„To vypadá náramně jednoduše.“</span></p>
        <p class="chunk" data-nb-ref-number="26" data-nb-words="231" data-nb-chars="1380"><span class="idea" data-nb-ref-number="26" id="idea26" data-nb-words="231" data-nb-chars="1380">„A právě ty&nbsp;nejjednodušší věci člověk zpravidla nejsnáz přehlédne. Rozhodl jsem se&nbsp;proto, že&nbsp;budu podle tohoto nápadu jednat. Vydal jsem se&nbsp;do&nbsp;terénu v&nbsp;tom nenápadném námořnickém oblečení a&nbsp;pátral jsem ve&nbsp;všech loděnicích podél řeky. Patnáctkrát jsem vyšel naprázdno, ale pošestnácté — u&nbsp;Jacobsona — jsem se&nbsp;dověděl, že&nbsp;jim přede dvěma dny svěřil Najádu muž s&nbsp;dřevěnou nohou a&nbsp;požádal je, aby provedli nějakou nicotnou opravu na&nbsp;kormidle. ,Jenže to&nbsp;kormidlo je&nbsp;úplně v&nbsp;pořádku,’ poznamenal mistr. ,Támhle kotví, je&nbsp;to&nbsp;ten člun s&nbsp;těma červenejma pruhama.’ Jenomže — koho jsem v&nbsp;té&nbsp;chvíli viděl přicházet? Mordecaie Smithe, pohřešovaného majitele člunu. Opilý byl jak zákon káže. Pochopitelně bych ho&nbsp;byl nepoznal, ale hned vybreptal jméno člunu i&nbsp;jak se&nbsp;jmenuje sám. ,Potřebuju člun dneska večír v&nbsp;osm hodin,’ řekl, ,přesně v&nbsp;osm hodin, rozumíte, poněvadž si&nbsp;ho&nbsp;najali dva gentlemani, kterejm se&nbsp;nechce moc čekat.’ Zřejmě mu&nbsp;dobře zaplatili, poněvadž měl u&nbsp;sebe spoustu peněz a&nbsp;rozdával dělníkům šilinky. Kus cesty jsem ho&nbsp;sledoval, ale zapadl do&nbsp;putyky; vracel jsem se&nbsp;pak na&nbsp;dvorek do&nbsp;loděnice a&nbsp;naštěstí jsem cestou narazil na&nbsp;jednoho z&nbsp;těch svých mládenečků a&nbsp;postavil jsem ho&nbsp;ke&nbsp;člunu na&nbsp;hlídku. Bude stát na&nbsp;břehu a&nbsp;zamává na&nbsp;nás kapesníkem, až&nbsp;ti&nbsp;chlapi vyplují. My&nbsp;budeme kotvit o&nbsp;kus dál uprostřed proudu a&nbsp;moc bych se&nbsp;divil, kdybychom ty&nbsp;darebáky nechytili i&nbsp;s&nbsp;pokladem.“</span></p>
        <p class="chunk" data-nb-ref-number="27" data-nb-words="39" data-nb-chars="238"><span class="idea" data-nb-ref-number="27" id="idea27" data-nb-words="39" data-nb-chars="238">„Naplánoval jste to&nbsp;všechno moc pěkně, ať&nbsp;už&nbsp;jsou to&nbsp;praví pachatelé nebo ne,“ řekl Jones, „kdybych ale celý ten podnik řídil já, poslal bych do&nbsp;Jacobsonovy loděnice policejní oddíl a&nbsp;dal tu&nbsp;podezřelou společnost pozatýkat, až&nbsp;by&nbsp;přišli.“</span></p>
        <p class="chunk" data-nb-ref-number="28" data-nb-words="27" data-nb-chars="172"><span class="idea" data-nb-ref-number="28" id="idea28" data-nb-words="27" data-nb-chars="172">„K čemuž by&nbsp;nikdy nedošlo. Ten Small je&nbsp;totiž zatraceně práskaný chlápek. Pošle tam nejdřív špeha, a&nbsp;jakmile zjistí něco podezřelého, nevytáhne z&nbsp;brlohu paty nejmíň týden.“</span></p>
        <p class="chunk" data-nb-ref-number="29" data-nb-words="17" data-nb-chars="99"><span class="idea" data-nb-ref-number="29" id="idea29" data-nb-words="17" data-nb-chars="99">„Mohl jste se&nbsp;však přilepit na&nbsp;paty Mordecaii Smithovi, aby vás dovedl k&nbsp;jejich úkrytu,“ řekl jsem.</span></p>
        <p class="chunk" data-nb-ref-number="30" data-nb-words="50" data-nb-chars="278"><span class="idea" data-nb-ref-number="30" id="idea30" data-nb-words="50" data-nb-chars="278">„To bych zbytečně promarnil cely den. Vsadil bych sto proti jedné, že&nbsp;Smith vůbec neví, kde ti&nbsp;chlapi kvartýrují. Ten se&nbsp;nevyptává na&nbsp;nic, jen když má&nbsp;kořalu a&nbsp;dostane dobře zaplaceno. Pošlou mu&nbsp;zprávu, co&nbsp;má&nbsp;udělat. Ba&nbsp;ne&nbsp;— uvážil jsem všechny možnosti a&nbsp;tohle je&nbsp;ta&nbsp;nejlepší.“</span></p>
        <p class="chunk" data-nb-ref-number="31" data-nb-words="36" data-nb-chars="235"><span class="idea" data-nb-ref-number="31" id="idea31" data-nb-words="36" data-nb-chars="235">Během tohoto rozhovoru jsme rychle projížděli pod nekonečnou řadou mostů, klenoucích se&nbsp;přes Temži. Když jsme míjeli City, poslední paprsky slunce zlatily kříž na&nbsp;věži katedrály svatého Pavla. Než jsme dorazili do&nbsp;Toweru, už&nbsp;bylo šero.</span></p>
        <p class="chunk" data-nb-ref-number="32" data-nb-words="56" data-nb-chars="330"><span class="idea" data-nb-ref-number="32" id="idea32" data-nb-words="56" data-nb-chars="330">„Tamhle je&nbsp;Jacobsonova loděnice,“ řekl Holmes a&nbsp;ukázal na&nbsp;spleť stožárů a&nbsp;lan na&nbsp;surreyské straně. „Křižujte tady pomalu sem tam a&nbsp;držte se&nbsp;z&nbsp;dosahu té&nbsp;řady světel.“ Vytáhl z&nbsp;kapsy noční dalekohled a&nbsp;chvíli jím hleděl na&nbsp;břeh. „Hlídka, kterou jsem tam postavil, je&nbsp;na&nbsp;svém místě,“ poznamenal, „ale po&nbsp;kapesníku zatím ani památky.“</span></p>
        <p class="chunk" data-nb-ref-number="33" data-nb-words="16" data-nb-chars="84"><span class="idea" data-nb-ref-number="33" id="idea33" data-nb-words="16" data-nb-chars="84">„Co kdybychom pluli ještě kus po&nbsp;proudu a&nbsp;tam si&nbsp;na&nbsp;ně&nbsp;počkali?“ řekl Jones horlivě.</span></p>
        <p class="chunk" data-nb-ref-number="34" data-nb-words="26" data-nb-chars="141"><span class="idea" data-nb-ref-number="34" id="idea34" data-nb-words="26" data-nb-chars="141">Byli jsme v&nbsp;té&nbsp;chvíli všichni už&nbsp;dost rozčilení, dokonce i&nbsp;policisté a&nbsp;topiči, kteří měli jen velice mlhavou představu o&nbsp;tom, co&nbsp;se&nbsp;bude dít.</span></p>
        <p class="chunk" data-nb-ref-number="35" data-nb-words="59" data-nb-chars="348"><span class="idea" data-nb-ref-number="35" id="idea35" data-nb-words="59" data-nb-chars="348">„Nemůžeme si&nbsp;být jisti vůbec ničím,“ odpověděl Holmes. „S pravděpodobností deset ku&nbsp;jedné poplují po&nbsp;proudu, ale s&nbsp;naprostou jistotou to&nbsp;tvrdit nemůžeme. Odtud vidíme na&nbsp;vjezd do&nbsp;loděnice a&nbsp;oni stěží mohou uvidět nás. Noc bude jasná, tmy se&nbsp;nemusíme bát. Musíme ale zůstat tady. Vidíte ty&nbsp;lidi na&nbsp;břehu, co&nbsp;se&nbsp;jich tam hemží pod plynovou lucernou?“</span></p>
        <p class="chunk" data-nb-ref-number="36" data-nb-words="8" data-nb-chars="43"><span class="idea" data-nb-ref-number="36" id="idea36" data-nb-words="8" data-nb-chars="43">„To jsou dělníci z&nbsp;loděnice. Jdou z&nbsp;práce.“</span></p>
        <p class="chunk" data-nb-ref-number="37" data-nb-words="36" data-nb-chars="210"><span class="idea" data-nb-ref-number="37" id="idea37" data-nb-words="36" data-nb-chars="210">„Vypadají jako horda špinavých rošťáků, a&nbsp;přece v&nbsp;každém z&nbsp;nich dříme jiskra nesmrtelnosti. Když se&nbsp;tak na&nbsp;ně&nbsp;člověk dívá, ani by&nbsp;ho&nbsp;to&nbsp;nenapadlo. A&nbsp;priori se&nbsp;to&nbsp;zdá nepravděpodobné. Člověk je&nbsp;podivná hádanka!“</span></p>
        <p class="chunk" data-nb-ref-number="38" data-nb-words="11" data-nb-chars="65"><span class="idea" data-nb-ref-number="38" id="idea38" data-nb-words="11" data-nb-chars="65">„Kdosi tvrdí, že&nbsp;člověk je&nbsp;duše ukrytá ve&nbsp;zvířeti,“ podotkl jsem.</span></p>
        <p class="chunk" data-nb-ref-number="39" data-nb-words="68" data-nb-chars="444"><span class="idea" data-nb-ref-number="39" id="idea39" data-nb-words="68" data-nb-chars="444">„Pěkně o&nbsp;tom mluví Winwood Reade,“ řekl Holmes. „Tvrdí, že&nbsp;jednotlivec sice je&nbsp;neřešitelná záhada, ale v&nbsp;množství se&nbsp;z&nbsp;něho stává matematická jistota. Člověk například nikdy nemůže předvídat, co&nbsp;udělá jednotlivec, ale může přesně uhodnout, jak se&nbsp;zachová určité množství průměrných lidí. Jedinci se&nbsp;navzájem liší, ale procenta zůstávají konstantní. Statistiky to&nbsp;dokazují. Ale počkat — není to&nbsp;tam kapesník? No&nbsp;ovšem, třepe se&nbsp;tam něco bílého.“</span></p>
        <p class="chunk" data-nb-ref-number="40" data-nb-words="11" data-nb-chars="60"><span class="idea" data-nb-ref-number="40" id="idea40" data-nb-words="11" data-nb-chars="60">„Ano, je&nbsp;to&nbsp;ten váš hoch,“ zvolal jsem. „Vidím ho&nbsp;zřetelně.“</span></p>
        <p class="chunk" data-nb-ref-number="41" data-nb-words="28" data-nb-chars="176"><span class="idea" data-nb-ref-number="41" id="idea41" data-nb-words="28" data-nb-chars="176">„A tamhle je&nbsp;Najáda,“ vykřikl Holmes, „a ujíždí jak ďas! Plnou parou vpřed, kamaráde. Stíhejte ten člun se&nbsp;žlutou lucernou. Proboha, nikdy si&nbsp;to&nbsp;neodpustím, jestli nám unikne!“</span></p>
        <p class="chunk" data-nb-ref-number="42" data-nb-words="50" data-nb-chars="314"><span class="idea" data-nb-ref-number="42" id="idea42" data-nb-words="50" data-nb-chars="314">Najáda nepozorovaně proklouzla vjezdem do&nbsp;loděnice a&nbsp;rozjela se&nbsp;za&nbsp;dvěma či&nbsp;třemi malými loďkami, takže než jsme ji&nbsp;uviděli, stačila už&nbsp;nabrat pořádnou rychlost. Teď ujížděla dolů po&nbsp;proudu, držela se&nbsp;stále poblíž břehu a&nbsp;řítila se&nbsp;vpřed přímo fantastickou rychlostí. Jones na&nbsp;ni&nbsp;zamračeně hleděl a&nbsp;zavrtěl hlavou.</span></p>
        <p class="chunk" data-nb-ref-number="43" data-nb-words="8" data-nb-chars="54"><span class="idea" data-nb-ref-number="43" id="idea43" data-nb-words="8" data-nb-chars="54">„Je hrozně rychlá,“ řekl. „Pochybuju, že&nbsp;ji&nbsp;dohoníme.“</span></p>
        <p class="chunk" data-nb-ref-number="44" data-nb-words="26" data-nb-chars="182"><span class="idea" data-nb-ref-number="44" id="idea44" data-nb-words="26" data-nb-chars="182">„Musíme ji&nbsp;dohonit!“ vykřikl Holmes se&nbsp;zaťatými zuby. „Hej, topiči, přikládejte, přikládejte přece! Ukažte, co&nbsp;dokážeme my! Musíme Najádu dostat, i&nbsp;kdybychom měli náš člun podpálit!“</span></p>
        <p class="chunk" data-nb-ref-number="45" data-nb-words="129" data-nb-chars="740"><span class="idea" data-nb-ref-number="45" id="idea45" data-nb-words="129" data-nb-chars="740">Drželi jsme se&nbsp;poměrně blízko za&nbsp;Najádou. V&nbsp;topeništích jen hučelo a&nbsp;mocné stroje hřmotily a&nbsp;bušily jak veliké kovové srdce. Ostrá a&nbsp;strmá příď se&nbsp;zařezávala do&nbsp;klidné říční hladiny a&nbsp;rozrážela napravo i&nbsp;nalevo dvě valící se&nbsp;vlny. Při každém úderu stroje jsme nadskočili a&nbsp;otřásli se&nbsp;jak živá bytost. Velká žlutá lucerna na&nbsp;boku našeho člunu vrhala před nás chvějivý sloup světla. Přímo před námi temná skvrna na&nbsp;vodě prozrazovala, kde Najáda je, a&nbsp;vějíř bílé pěny za&nbsp;ní&nbsp;naznačoval, jakou rychlostí ujíždí. Hnali jsme se&nbsp;kolem bárek, parníčků a&nbsp;obchodních lodí a&nbsp;mezi nimi; za&nbsp;některými jsme projeli, jiné jsme objížděli. Z&nbsp;temnoty na&nbsp;nás volaly lidské hlasy, ale Najáda se&nbsp;s&nbsp;rachotem řítila pořád dál a&nbsp;my&nbsp;jsme se&nbsp;jí&nbsp;drželi těsně v&nbsp;patách.</span></p>
        <p class="chunk" data-nb-ref-number="46" data-nb-words="30" data-nb-chars="194"><span class="idea" data-nb-ref-number="46" id="idea46" data-nb-words="30" data-nb-chars="194">„Přiložte, hoši, přiložte tam!“ volal Holmes, dívaje se&nbsp;dolů do&nbsp;strojovny, zatímco prudký žár odtamtud ozařoval jeho dychtivý obličej s&nbsp;orlími rysy. „Vyždímejte z&nbsp;kotle tolik páry, kolik se&nbsp;dá.“</span></p>
        <p class="chunk" data-nb-ref-number="47" data-nb-words="16" data-nb-chars="95"><span class="idea" data-nb-ref-number="47" id="idea47" data-nb-words="16" data-nb-chars="95">„Řekl bych, že&nbsp;teď jsme trochu rychlejší než oni,“ pravil Jones, který z&nbsp;Najády nespouštěl oči.</span></p>
        <p class="chunk" data-nb-ref-number="48" data-nb-words="10" data-nb-chars="57"><span class="idea" data-nb-ref-number="48" id="idea48" data-nb-words="10" data-nb-chars="57">„Docela jistě,“ řekl jsem já. „Za pár minut je&nbsp;dohoníme.“</span></p>
        <p class="chunk" data-nb-ref-number="49" data-nb-words="551" data-nb-chars="3335"><span class="idea" data-nb-ref-number="49" id="idea49" data-nb-words="551" data-nb-chars="3335">V&nbsp;tom okamžiku nás však potkala smůla a&nbsp;mezi námi a&nbsp;Najádou se&nbsp;octl remorkér se&nbsp;třemi vlečnými čluny. Jen prudkým strhnutím kormidla do&nbsp;strany jsme se&nbsp;vyhnuli srážce, a&nbsp;než jsme dokázali konvoj obeplout a&nbsp;pokračovat v&nbsp;pronásledování, Najáda získala nějakých dvě stě metrů náskok. Přesto však nám stále zůstávala v&nbsp;dohledu, poněvadž kalné, rozplizlé šero se&nbsp;proměnilo v&nbsp;jasnou, hvězdnou noc. Kotle hrozily prasknutím a&nbsp;kostra našeho křehkého člunu vibrovala a&nbsp;otřásala se&nbsp;pod zběsilým tlakem páry, která nás hnala kupředu. Prolétli jsme Poolem, minuli Západoindické doky, propluli jsme dlouhým Deptford Reachem, a&nbsp;když jsme objeli ostrůvek zvaný Isle of&nbsp;Dogs, pokračovali jsme v&nbsp;honbě. Nejasná skvrna před námi se&nbsp;teď zřetelně proměnila v&nbsp;ostré kontury ladné Najády. Jones na&nbsp;ni&nbsp;zamířil reflektor, takže jsme jasně viděli postavy na&nbsp;palubě. Na&nbsp;zádi seděl muž, mezi koleny měl něco černého a&nbsp;skláněl se&nbsp;nad tím. Vedle něho ležela jakási černá hromada, která vypadala jako novofoundlandský pes. U&nbsp;kormidelního kola stál chlapec a&nbsp;na&nbsp;pozadí rudé záře z&nbsp;kotelny jsem uviděl starého Smithe, vysvlečeného do&nbsp;půli těla a&nbsp;zuřivě házejícího lopaty uhlí do&nbsp;topeniště. Zpočátku možná trochu pochybovali o&nbsp;tom, zda je&nbsp;skutečně pronásledujeme, ale teď, když jsme projížděli každou oklikou a&nbsp;každou zatáčkou, kterou udělali oni, muselo jim to&nbsp;už&nbsp;být zcela jasné. V&nbsp;Greenwichi nás od&nbsp;nich dělilo asi tři sta kroků. V&nbsp;Blackwellu už&nbsp;to&nbsp;nebylo víc než dvě stě padesát. Na&nbsp;své pestré životní dráze jsem se&nbsp;už&nbsp;zúčastnil štvanic na&nbsp;mnoho nejrůznějších tvorů v&nbsp;různých končinách světa, ale nikdy jsem při podobné zábavě ještě nepocítil tak divoké vzrušení, jaké mi&nbsp;poskytla tato pekelná honba na&nbsp;lidi na&nbsp;vlnách řeky Temže. Metr za&nbsp;metrem jsme se&nbsp;k&nbsp;nim neodvratně blížili. V&nbsp;nočním tichu jsme slyšeli rachot a&nbsp;supění jejich parostroje. Muž na&nbsp;lodní zádi se&nbsp;stále ještě krčil nad palubou a&nbsp;paže se&nbsp;mu&nbsp;pohybovaly, jako by&nbsp;byl něčím zaměstnán. Jen tu&nbsp;a&nbsp;tam zvedl hlavu a&nbsp;pohledem odhadl vzdálenost, která nás dosud dělila. Blížili jsme se&nbsp;stále víc. Jones na&nbsp;ně&nbsp;zařval, aby zastavili. Nebyli jsme už&nbsp;od&nbsp;nich vzdáleni víc než na&nbsp;čtyři lodní délky a&nbsp;oba čluny se&nbsp;řítily vskutku fantastickou rychlostí. Byli jsme na&nbsp;přímém toku řeky, z&nbsp;jedné strany jsme měli Barking Level a&nbsp;na&nbsp;druhé se&nbsp;prostíraly melancholické močály — Plumstead Marshes. Na&nbsp;náš pokřik muž na&nbsp;zádi vyskočil a&nbsp;zahrozil nám zaťatými pěstmi, proklínaje nebe i&nbsp;peklo vysokým křaplavým hlasem. Byl to&nbsp;veliký, statný chlap, a&nbsp;jak stál rozkročmo, aby udržel rovnováhu, bylo vidět, že&nbsp;místo pravé nohy má&nbsp;od&nbsp;stehna dolů dřevěnou protézu. Jakmile se&nbsp;ozval jeho rezavý, zlostný křik, začalo se&nbsp;cosi hýbat v&nbsp;té&nbsp;tmavé schoulené hromadě na&nbsp;palubě. Proměnila se&nbsp;v&nbsp;drobounkého černého mužíka — nejmenšího, jakého jsem kdy viděl — s&nbsp;velikou zdeformovanou hlavou a&nbsp;kšticí zknotovaných, nečesaných vlasů. V&nbsp;tom okamžiku už&nbsp;Holmes držel revolver v&nbsp;ruce, a&nbsp;když jsem uviděl to&nbsp;divoké, odporné stvoření, sáhl jsem po&nbsp;své zbrani i&nbsp;já. Divoch byl zahalený do&nbsp;jakéhosi tmavého pláště nebo přikrývky, takže mu&nbsp;bylo vidět jen tvář; ta&nbsp;však stačila k&nbsp;tomu, aby člověk strávil bezesnou noc. Nikdy v&nbsp;životě jsem neviděl rysy tak hluboce poznamenané veškerou myslitelnou bestialitou a&nbsp;krutostí. Malá očka blýskala a&nbsp;planula zlým světlem a&nbsp;odulé rty odhalovaly zuby, které na&nbsp;nás cenil a&nbsp;jimiž skřípal s&nbsp;téměř zvířecí zuřivostí.</span></p>
        <p class="chunk" data-nb-ref-number="50" data-nb-words="7" data-nb-chars="51"><span class="idea" data-nb-ref-number="50" id="idea50" data-nb-words="7" data-nb-chars="51">„Střelte, jakmile zvedne ruku,“ řekl Holmes klidně.</span></p>
        <p class="chunk" data-nb-ref-number="51" data-nb-words="52" data-nb-chars="300"><span class="idea" data-nb-ref-number="51" id="idea51" data-nb-words="52" data-nb-chars="300">V&nbsp;té&nbsp;chvíli nás od&nbsp;nich dělila už&nbsp;jen jedna lodní délka, takže jsme měli kořist na&nbsp;dosah. Dodnes vidím ty&nbsp;dvě postavy, jak tam stály: široce rozkročený běloch, hulákající na&nbsp;nás kletby, a&nbsp;ten demaskovaný trpaslík s&nbsp;úděsnou tváří a&nbsp;silnými žlutými zuby, které na&nbsp;nás cenil ve&nbsp;světle našeho reflektoru.</span></p>
        <p class="chunk" data-nb-ref-number="52" data-nb-words="353" data-nb-chars="2071"><span class="idea" data-nb-ref-number="52" id="idea52" data-nb-words="353" data-nb-chars="2071">Štěstí, že&nbsp;jsme ho&nbsp;viděli tak jasně. Před našima očima vytáhl odněkud z&nbsp;hábitu krátký, kulatý kousek dřeva, podobný školnímu ukazovátku, a&nbsp;přiložil jej ke&nbsp;rtům. Obě naše pistole třeskly zároveň. Otočil se&nbsp;kolem své osy, rozhodil rukama, přidušeně zachroptěl a&nbsp;skácel se&nbsp;do&nbsp;řeky. Zahlédl jsem ještě záblesk jeho jedovatých, výhružných očí v&nbsp;bílé zpěněné vodě. Ve&nbsp;stejném okamžiku se&nbsp;muž s&nbsp;dřevěnou nohou vrhl na&nbsp;kormidlo a&nbsp;prudce je&nbsp;strhl do&nbsp;strany, Najáda ostře zahnula k&nbsp;jižnímu břehu a&nbsp;my&nbsp;jsme přelétli kolem její zádi ve&nbsp;vzdálenosti pouhých několika stop. Okamžitě jsme zamířili za&nbsp;ní, ale Najáda už&nbsp;byla těsně u&nbsp;břehu. Bylo to&nbsp;divoké a&nbsp;opuštěné místo, měsíc tam ozařoval nesmírné rozlohy močálů s&nbsp;jezírky stojaté vody a&nbsp;ostrůvky zahnívající vegetace. Člun s&nbsp;mlaskavým nárazem najel na&nbsp;bahnitý břeh, příď vylétla vysoko do&nbsp;vzduchu a&nbsp;záď se&nbsp;ponořila do&nbsp;vody. Uprchlík z&nbsp;něho vyskočil, ale okamžitě se&nbsp;celou délkou protézy zabořil do&nbsp;rozbahněné půdy. Marně se&nbsp;zmítal a&nbsp;zápasil: nebyl s&nbsp;to&nbsp;udělat jediný krok kupředu ani dozadu. Řval v&nbsp;bezmocném vzteku a&nbsp;zuřivě kopal druhou nohou do&nbsp;bahna, ale veškeré jeho úsilí vedlo jen k&nbsp;tomu, že&nbsp;se&nbsp;dřevěnou protézou pořád víc a&nbsp;víc bořil do&nbsp;rozměklého břehu. Když jsme dopluli v&nbsp;policejním člunu k&nbsp;němu, vězel už&nbsp;tak hluboko, že&nbsp;jsme ho&nbsp;byli s&nbsp;to&nbsp;vyprostit pouze s&nbsp;pomocí lana, jehož konec jsme mu&nbsp;hodili kolem ramen. Vytáhli jsme ho&nbsp;na&nbsp;palubu jako nějakou dravou rybu. Oba Smithové, otec i&nbsp;syn, seděli zamračeně ve&nbsp;svém člunu, ale na&nbsp;náš rozkaz dost krotce přestoupili k&nbsp;nám. Najádu jsme opět stáhli na&nbsp;vodu a&nbsp;lanem jsme ji&nbsp;připoutali k&nbsp;zádi policejního člunu. Na&nbsp;její palubě stála důkladná železná truhla, jaké se&nbsp;vyrábějí v&nbsp;Indii. Nemohlo být pochyb, že&nbsp;v&nbsp;ní&nbsp;je&nbsp;ten Sholtův zlořečený poklad. Klíč u&nbsp;ní&nbsp;nebyl, ale byla značně těžká, a&nbsp;tak jsme ji&nbsp;opatrně přenesli do&nbsp;naší malé kajuty. Když jsme zvolna pluli nazpět proti proudu, svítili jsme reflektorem na&nbsp;všechny strany, ale po&nbsp;domorodci z&nbsp;Andamanských ostrovů nebylo nikde ani památky. Kosti toho podivného návštěvníka našich břehů spočívají kdesi v&nbsp;černém bahně na&nbsp;dně Temže.</span></p>
        <p class="chunk" data-nb-ref-number="53" data-nb-words="80" data-nb-chars="471"><span class="idea" data-nb-ref-number="53" id="idea53" data-nb-words="80" data-nb-chars="471">„Podívejte se&nbsp;sem,“ řekl Holmes a&nbsp;ukázal na&nbsp;dřevěný průvlak. „Naše pistole přece jen nebyly dost rychlé.“ A&nbsp;opravdu, hned vedle místa, kde jsme při honbě stáli, byl zabodnutý jeden z&nbsp;těch vražedných trnů, které jsme tak dobře znali. Zasvištěl mezi námi patrně v&nbsp;okamžiku, kdy jsme vystřelili. Holmes se&nbsp;tomu usmál a&nbsp;se&nbsp;svou známou lehkomyslností pokrčil rameny, já&nbsp;se&nbsp;však přiznám, že&nbsp;se&nbsp;mi&nbsp;udělalo nanic při pomyšlení na&nbsp;hroznou smrt, která nás té&nbsp;noci tak těsně minula.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>