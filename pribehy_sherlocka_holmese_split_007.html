<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV – Vyprávění plešatého muže">
    <meta name="apple-mobile-web-app-capable" content="yes">
    <title>IV – Vyprávění plešatého muže</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Arthur Conan Doyle: Příběhy Sherlocka Holmese">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Příběhy Sherlocka Holmese">
    <meta property="og:title" content="Příběhy Sherlocka Holmese">
    <meta property="og:type" content="book">
    <meta property="og:book:author" content="Arthur Conan Doyle">
    <meta property="twitter:title" content="Arthur Conan Doyle: Příběhy Sherlocka Holmese">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pribehy_sherlocka_holmese_split_006.html">
    <link rel="next" href="./pribehy_sherlocka_holmese_split_008.html">
    <meta name="nb-order" content="5">
    <link rel="self" href="pribehy_sherlocka_holmese_split_007.html">
    <meta name="nb-identifier" content="doyle-pribehy-sherlocka-holmese-b433d80">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3367" data-nb-chars="20390">
    <nav role="doc-toc">
      <ul class="plain section">
        <li><a href="pribehy_sherlocka_holmese_split_003.html">STUDIE V ŠARLATOVÉ</a></li>
        <li><a href="pribehy_sherlocka_holmese_split_004.html">PODPIS ČTYŘ</a></li>
        <li><a href="pribehy_sherlocka_holmese_split_005.html">II - Obeznámení s případem</a></li>
        <li><a href="pribehy_sherlocka_holmese_split_006.html">III - Při hledání řešení</a></li>
        <li><a href="pribehy_sherlocka_holmese_split_007.html">IV – Vyprávění plešatého muže</a></li>
        <li><a href="pribehy_sherlocka_holmese_split_008.html">V – Tragédie v Pondicherry Lodge</a></li>
        <li><a href="pribehy_sherlocka_holmese_split_009.html">VI - Sherlock Holmes podává důkaz</a></li>
        <li><a href="pribehy_sherlocka_holmese_split_010.html">VII - Epizoda se sudem</a></li>
        <li><a href="pribehy_sherlocka_holmese_split_011.html">VIII - Příležitostní malí detektivové z Baker Street</a></li>
        <li><a href="pribehy_sherlocka_holmese_split_012.html">IX - Přetržený řetěz</a></li>
        <li><a href="pribehy_sherlocka_holmese_split_013.html">X – Konec domorodce z ostrovů</a></li>
        <li><a href="pribehy_sherlocka_holmese_split_014.html">XI - Velký poklad z Agry</a></li>
        <li><a href="pribehy_sherlocka_holmese_split_015.html">XII - Podivuhodná historie Jonathana Smalla</a></li>
        <li><a href="pribehy_sherlocka_holmese_split_016.html">DOBRODRUŽSTVÍ&nbsp; SHERLOCKA HOLMESE</a></li>
        <li><a href="pribehy_sherlocka_holmese_split_017.html">II - Spolek ryšavců</a></li>
        <li><a href="pribehy_sherlocka_holmese_split_018.html">III - Případ totožnosti</a></li>
        <li><a href="pribehy_sherlocka_holmese_split_019.html">IV - Záhada Boscombského údolí</a></li>
        <li><a href="pribehy_sherlocka_holmese_split_020.html">V - Pět pomerančových jadérek</a></li>
        <li><a href="pribehy_sherlocka_holmese_split_021.html">VI - Ohyzdný žebrák</a></li>
        <li><a href="pribehy_sherlocka_holmese_split_022.html">VII - Modrá karbunkule</a></li>
        <li><a href="pribehy_sherlocka_holmese_split_023.html">VIII - Strakatý pás</a></li>
        <li><a href="pribehy_sherlocka_holmese_split_024.html">IX - Inženýrův palec</a></li>
        <li><a href="pribehy_sherlocka_holmese_split_025.html">X - Urozený ženich</a></li>
        <li><a href="pribehy_sherlocka_holmese_split_026.html">XI - Berylová korunka</a></li>
        <li><a href="pribehy_sherlocka_holmese_split_027.html">XII - Dům „U měděných buků“</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="29"><span class="idea" data-nb-ref-number="1" id="idea1" data-nb-words="5" data-nb-chars="29">IV – Vyprávění plešatého muže</span></h1>
        <section>
          <p class="chunk" data-nb-ref-number="2" data-nb-words="131" data-nb-chars="824"><span class="idea" data-nb-ref-number="2" id="idea2" data-nb-words="131" data-nb-chars="824">Šli jsme za&nbsp;Hindem špinavou a&nbsp;tuctovou chodbou, špatně osvětlenou a&nbsp;ještě hůř zařízenou, dokud nestanul u&nbsp;dveří vedoucích někam vpravo a&nbsp;neotevřel je. Zalil nás proud žlutého světla a&nbsp;uprostřed ozářené místnosti jsme spatřili drobného mužíka s&nbsp;neobyčejně vysokým čelem a&nbsp;věnečkem rozježených zrzavých vlasů, z&nbsp;něhož svítila lesklá holá lebka jako horský štít tyčící se&nbsp;z&nbsp;borového lesa. Stál tam, křečovitě si&nbsp;mnul ruce a&nbsp;rysy jeho tváře byly v&nbsp;neustálém pohybu — hned se&nbsp;smály, hned zas mračily, ale nikdy nebyly ani na&nbsp;okamžik v&nbsp;klidu. Příroda ho&nbsp;obdařila převislým rtem a&nbsp;řádkou příliš vystouplých, žlutých a&nbsp;nepravidelných zubů, které se&nbsp;marně pokoušel skrýt rukou, jíž si&nbsp;neustále hladil a&nbsp;přejížděl spodní část tváře. Přes tu&nbsp;nápadnou pleš vypadal poměrně mladě. Ve&nbsp;skutečnosti právě nedávno oslavil třicáté narozeniny.</span></p>
          <p class="chunk" data-nb-ref-number="3" data-nb-words="40" data-nb-chars="270"><span class="idea" data-nb-ref-number="3" id="idea3" data-nb-words="40" data-nb-chars="270">„Jsem vám k&nbsp;službám, slečno Morstanová,“ opakoval tenkým, vysokým hláskem. „A vám samozřejmě také, pánové. Račte laskavě vstoupit do&nbsp;mého skromného útulku. Mám to&nbsp;tu&nbsp;malé, slečno, ale zařízené podle vlastního vkusu. Pravá oáza umění v&nbsp;kvílející poušti jižního Londýna.''</span></p>
          <p class="chunk" data-nb-ref-number="4" data-nb-words="111" data-nb-chars="730"><span class="idea" data-nb-ref-number="4" id="idea4" data-nb-words="111" data-nb-chars="730">Zařízení místnosti, do&nbsp;které nás pozval, nás všechny překvapilo. Hodilo se&nbsp;k&nbsp;ubohému domu stejně málo jako prvotřídní diamant k&nbsp;mosaznému prstenu. Na&nbsp;stěnách visely nejdražší a&nbsp;nejskvostnější záclony a&nbsp;koberce, tu&nbsp;a&nbsp;tam shrnuté, aby nezakrývaly honosně zarámované obrazy a&nbsp;orientální vázy. Koberec v&nbsp;barvě jantaru střídaného s&nbsp;černí byl tak vysoký a&nbsp;měkký, že&nbsp;se&nbsp;do&nbsp;něho nohy bořily s&nbsp;blahým pocitem chůze po&nbsp;mechovém polštáři. Dvě velké tygří kůže, přehozené přes něj, umocňovaly jenom dojem orientálního přepychu stejné jako veliká turecká vodní dýmka, stojící v&nbsp;koutě na&nbsp;rohožce. Lampa ve&nbsp;tvaru stříbrné holubice visela na&nbsp;téměř neviditelném zlatém drátku uprostřed pokoje. Její plamen naplňoval vzduch jemnou aromatickou vůní.</span></p>
          <p class="chunk" data-nb-ref-number="5" data-nb-words="23" data-nb-chars="140"><span class="idea" data-nb-ref-number="5" id="idea5" data-nb-words="23" data-nb-chars="140">„Jmenuji se&nbsp;Thaddeus Sholto,“ řekl mužík, stále sebou křečovitě škubaje a&nbsp;usmívaje se. „A vy&nbsp;ovšem jste slečna Morstanová. A&nbsp;tihle pánové -“</span></p>
          <p class="chunk" data-nb-ref-number="6" data-nb-words="9" data-nb-chars="48"><span class="idea" data-nb-ref-number="6" id="idea6" data-nb-words="9" data-nb-chars="48">„To je&nbsp;pan Sherlock Holmes a&nbsp;pan doktor Watson.“</span></p>
          <p class="chunk" data-nb-ref-number="7" data-nb-words="51" data-nb-chars="297"><span class="idea" data-nb-ref-number="7" id="idea7" data-nb-words="51" data-nb-chars="297">„Lékař, že?“ zvolal zaujatě. „Nemáte s&nbsp;sebou náhodou stetoskop? Mohl bych vás poprosit — byl byste tak laskavý? Funkce mé&nbsp;levé srdeční chlopně ve&nbsp;mně vyvolává vážné obavy; kdybyste byl tedy tak hodný. Na&nbsp;aortu je&nbsp;spolehnutí, ale rád bych od&nbsp;vás slyšel, co&nbsp;soudíte o&nbsp;stavu mé&nbsp;levé srdeční chlopně.“</span></p>
          <p class="chunk" data-nb-ref-number="8" data-nb-words="32" data-nb-chars="174"><span class="idea" data-nb-ref-number="8" id="idea8" data-nb-words="32" data-nb-chars="174">Vyhověl jsem jeho žádosti a&nbsp;poslechl jsem mu&nbsp;srdce. Shledal jsem ale vše v&nbsp;naprostém pořádku, samozřejmě až&nbsp;na&nbsp;to, že&nbsp;byl přímo vytřeštěný strachy a&nbsp;třásl se&nbsp;od&nbsp;hlavy k&nbsp;patě.</span></p>
          <p class="chunk" data-nb-ref-number="9" data-nb-words="13" data-nb-chars="77"><span class="idea" data-nb-ref-number="9" id="idea9" data-nb-words="13" data-nb-chars="77">„Srdce se&nbsp;zdá normální,“ řekl jsem. „Nevím, proč byste se&nbsp;neměl cítit dobře.“</span></p>
          <p class="chunk" data-nb-ref-number="10" data-nb-words="50" data-nb-chars="314"><span class="idea" data-nb-ref-number="10" id="idea10" data-nb-words="50" data-nb-chars="314">„Promiňte mi&nbsp;mou úzkostlivost, slečno Morstanová,“ poznamenal rozjařeně. „Nesmírně jsem v&nbsp;životě zkusil a&nbsp;už&nbsp;dlouho jsem měl podezření, že&nbsp;s&nbsp;mou levou chlopní není něco v&nbsp;pořádku. Jsem rád, že&nbsp;mé&nbsp;obavy byly neopodstatněné. Váš otec mohl možná být živ dodnes, kdyby byl tak nepřepínal své srdce, slečno Morstanová.“</span></p>
          <p class="chunk" data-nb-ref-number="11" data-nb-words="28" data-nb-chars="173"><span class="idea" data-nb-ref-number="11" id="idea11" data-nb-words="28" data-nb-chars="173">Měl jsem sto chutí vytnout mu&nbsp;políček, tak mě&nbsp;pobouřila ta&nbsp;jeho necitelná a&nbsp;neomalená zmínka o&nbsp;tak delikátní záležitosti. Slečna Morstanová se&nbsp;posadila a&nbsp;zbledla jako křída.</span></p>
          <p class="chunk" data-nb-ref-number="12" data-nb-words="6" data-nb-chars="34"><span class="idea" data-nb-ref-number="12" id="idea12" data-nb-words="6" data-nb-chars="34">„Tušila jsem, že&nbsp;je&nbsp;mrtev,“ řekla.</span></p>
          <p class="chunk" data-nb-ref-number="13" data-nb-words="96" data-nb-chars="595"><span class="idea" data-nb-ref-number="13" id="idea13" data-nb-words="96" data-nb-chars="595">„Mohu vám poskytnout veškeré informace,“ řekl mužík, „ale mohu udělat ještě víc, mohu zařídit, abyste dosáhla spravedlnosti, a&nbsp;také že&nbsp;to&nbsp;udělám, ať&nbsp;tomu můj bratr Bartholomew řekne cokoli. Jsem rád, že&nbsp;jste si&nbsp;přivedla přátele nejen proto, aby vás doprovodili, ale také jako svědky toho, co&nbsp;udělám a&nbsp;co&nbsp;vám povím. Ve&nbsp;třech se&nbsp;můžeme mému bratru Bartholomewovi směle postavit. Jenom ale ať&nbsp;se&nbsp;nám do&nbsp;toho nemíchají cizí lidé — žádná policie, žádné úřady. Všechno uspokojivě urovnáme my&nbsp;sami, bez cizího vměšování. Bratr Bartholomew by&nbsp;byl strašně znepokojen, kdyby se&nbsp;celá věc příliš rozkřikla.“</span></p>
          <p class="chunk" data-nb-ref-number="14" data-nb-words="14" data-nb-chars="76"><span class="idea" data-nb-ref-number="14" id="idea14" data-nb-words="14" data-nb-chars="76">Sedl si&nbsp;na&nbsp;nízký divan a&nbsp;tázavě na&nbsp;nás zamrkal mdlýma, vodově modrýma očima.</span></p>
          <p class="chunk" data-nb-ref-number="15" data-nb-words="16" data-nb-chars="83"><span class="idea" data-nb-ref-number="15" id="idea15" data-nb-words="16" data-nb-chars="83">„Pokud jde o&nbsp;mne,“ řekl Holmes, „ať nám povíte cokoli, nikdo jiný se&nbsp;o&nbsp;tom nedoví.“</span></p>
          <p class="chunk" data-nb-ref-number="16" data-nb-words="7" data-nb-chars="40"><span class="idea" data-nb-ref-number="16" id="idea16" data-nb-words="7" data-nb-chars="40">Přikývl jsem, že&nbsp;s&nbsp;jeho slovy souhlasím.</span></p>
          <p class="chunk" data-nb-ref-number="17" data-nb-words="56" data-nb-chars="356"><span class="idea" data-nb-ref-number="17" id="idea17" data-nb-words="56" data-nb-chars="356">„Tak to&nbsp;má&nbsp;být, tak se&nbsp;mi&nbsp;to&nbsp;líbí!“ řekl mužík. „Mohu vám nabídnout sklenku chianti, slečno Morstanová? Nebo snad tokajské? Jiné víno tu&nbsp;bohužel nemám. Mohu otevřít láhev? Ne? Nu&nbsp;dobrá, doufám aspoň, že&nbsp;nebudete nic namítat proti tabákovému kouři, proti balzamické vůni orientálního tabáku. Jsem poněkud nervózní a&nbsp;má&nbsp;turecká dýmka mě&nbsp;jedinečně uklidňuje.“</span></p>
          <p class="chunk" data-nb-ref-number="18" data-nb-words="43" data-nb-chars="269"><span class="idea" data-nb-ref-number="18" id="idea18" data-nb-words="43" data-nb-chars="269">Přiblížil tenkou svíčku k&nbsp;hlavičce dýmky a&nbsp;kouř začal vesele probublávat růžovou vodou. My&nbsp;tři jsme seděli v&nbsp;půlkruhu s&nbsp;předkloněnými hlavami a&nbsp;bradami opřenými o&nbsp;ruce, zatímco ten podivný, neklidný mužík s&nbsp;vysokou lesklou lebkou před námi usilovně pukal z&nbsp;vodní dýmky.</span></p>
          <p class="chunk" data-nb-ref-number="19" data-nb-words="171" data-nb-chars="1049"><span class="idea" data-nb-ref-number="19" id="idea19" data-nb-words="171" data-nb-chars="1049">„Když jsem se&nbsp;poprvé rozhodl, že&nbsp;s&nbsp;vámi navážu spojení,“ řekl, „mohl jsem vám dát svou adresu; obával jsem se&nbsp;však, že&nbsp;byste třeba nevyhověla mé&nbsp;žádosti a&nbsp;přivedla s&nbsp;sebou nevítané hosty. Dovolil jsem si&nbsp;proto sjednat a&nbsp;vámi schůzku tak, aby vás nejprve spatřil jen můj sluha Williams. Chovám naprostou důvěru v&nbsp;jeho diskrétnost a&nbsp;dal jsem mu&nbsp;příkaz, aby nechal všeho být a&nbsp;vrátil se&nbsp;domů hned, jakmile by&nbsp;pojal sebemenší podezření. Omluvte ta&nbsp;předběžná opatření, ale jsem člověk, který si&nbsp;potrpí na&nbsp;soukromí a&nbsp;má&nbsp;možná trochu přejemnělý vkus, dá-li se&nbsp;to&nbsp;tak říci, a&nbsp;na&nbsp;světě není nic tak neestetického jako policajt. Mám vrozený odpor k&nbsp;jakékoli formě hrubého materialismu. Vyhýbám se&nbsp;styku s&nbsp;vulgárním davem kde mohu. Jak vidíte, žiji obklopen atmosférou skromného přepychu. Snad bych o&nbsp;sobě mohl tvrdit, že&nbsp;jsem příznivcem umění. Je&nbsp;to&nbsp;má&nbsp;slabost. Tamhleta krajinka je&nbsp;pravý Corot, a&nbsp;třebaže znalec by&nbsp;možná poněkud zaváhal nad pravostí tohohle Salvatora Rosy, nemůže být nejmenších pochyb o&nbsp;tomhle Bouguereauovi. Obdivuji francouzskou modernu.“</span></p>
          <p class="chunk" data-nb-ref-number="20" data-nb-words="39" data-nb-chars="229"><span class="idea" data-nb-ref-number="20" id="idea20" data-nb-words="39" data-nb-chars="229">„Promiňte, pane Sholto,“ řekla slečna Morstanová, „ale přijela jsem na&nbsp;vaši žádost, abych se&nbsp;od&nbsp;vás dověděla něco, co&nbsp;mi&nbsp;hodláte říci. Je&nbsp;už&nbsp;velice pozdě, a&nbsp;byla bych proto ráda, kdyby naše rozmluva mohla být pokud možno krátká.“</span></p>
          <p class="chunk" data-nb-ref-number="21" data-nb-words="61" data-nb-chars="390"><span class="idea" data-nb-ref-number="21" id="idea21" data-nb-words="61" data-nb-chars="390">„Při nejlepší vůli to&nbsp;bude chvilku trvat,“ odpověděl, „poněvadž budeme muset podle všeho navštívit mého bratra Bartholomewa v&nbsp;Norwoodu. Vydáme se&nbsp;tam všichni a&nbsp;pokusíme se&nbsp;na&nbsp;Bartholomewa jaksepatří vyzrát. Hrozně se&nbsp;na&nbsp;mě&nbsp;zlobí právě proto, že&nbsp;jsem podnikl kroky, které pokládám za&nbsp;správné. Včera večer jsme se&nbsp;dokonce pěkně pohádali. Nemáte představu, jaký je&nbsp;to&nbsp;divous, když se&nbsp;rozzuří.“</span></p>
          <p class="chunk" data-nb-ref-number="22" data-nb-words="15" data-nb-chars="94"><span class="idea" data-nb-ref-number="22" id="idea22" data-nb-words="15" data-nb-chars="94">„Máme-li se&nbsp;vydat do&nbsp;Norwoodu, bylo by&nbsp;snad nejlepší vyrazit hned,“ troufl jsem si&nbsp;poznamenat.</span></p>
          <p class="chunk" data-nb-ref-number="23" data-nb-words="8" data-nb-chars="39"><span class="idea" data-nb-ref-number="23" id="idea23" data-nb-words="8" data-nb-chars="39">Dal se&nbsp;do&nbsp;smíchu, až&nbsp;mu&nbsp;uši zčervenaly.</span></p>
          <p class="chunk" data-nb-ref-number="24" data-nb-words="56" data-nb-chars="348"><span class="idea" data-nb-ref-number="24" id="idea24" data-nb-words="56" data-nb-chars="348">„To bychom asi pochodili!“ zvolal. „Nevím, co&nbsp;by&nbsp;řekl, kdybych vás přivedl takhle zničehonic. Kdepak, musím vás na&nbsp;setkání nejdřív připravit tím, že&nbsp;vám povím o&nbsp;našich vzájemných vztazích. Především bych vás chtěl upozornit, že&nbsp;v&nbsp;téhle historii je&nbsp;několik momentů, do&nbsp;nichž nejsem zasvěcen ani já. Mohu vám předložit jenom ta&nbsp;fakta, která sám znám.</span></p>
          <p class="chunk" data-nb-ref-number="25" data-nb-words="85" data-nb-chars="496"><span class="idea" data-nb-ref-number="25" id="idea25" data-nb-words="85" data-nb-chars="496">Můj otec, jak jste už&nbsp;možná uhodli, byl major John Sholto, který kdysi sloužil v&nbsp;Indii v&nbsp;armádě. Do&nbsp;výslužby odešel asi před jedenácti lety a&nbsp;usadil se&nbsp;v&nbsp;sídle zvaném Pondicherry Lodge v&nbsp;Upper Norwoodu. V&nbsp;Indii se&nbsp;mu&nbsp;dobře vedlo a&nbsp;přivezl si&nbsp;odtamtud značnou částku peněz, velkou sbírku cenných exotických předmětů a&nbsp;celý štáb domorodých sluhů. Ze&nbsp;zmíněných prostředků si&nbsp;zakoupil dům a&nbsp;žil v&nbsp;hojnosti a&nbsp;přepychu. Kromě mne a&nbsp;mého bratra Bartholomewa, s&nbsp;nímž jsme dvojčata, žádné jiné děti neměl.</span></p>
          <p class="chunk" data-nb-ref-number="26" data-nb-words="74" data-nb-chars="444"><span class="idea" data-nb-ref-number="26" id="idea26" data-nb-words="74" data-nb-chars="444">Vzpomínám si&nbsp;velmi dobře na&nbsp;rozruch, který vyvolalo zmizení kapitána Morstana. Četli jsme v&nbsp;novinách podrobnosti, a&nbsp;protože jsme věděli, že&nbsp;Morstan byl přítelem našeho otce, hovořili jsme před otcem o&nbsp;případě zcela otevřeně. Účastnil se&nbsp;našich úvah o&nbsp;tom, co&nbsp;se&nbsp;asi mohlo stát. Nikdy jsme ho&nbsp;ani na&nbsp;okamžik nepodezírali, že&nbsp;celé tajemství případu je&nbsp;ukryto v&nbsp;jeho srdci, neměli jsme ani potuchy, že&nbsp;on&nbsp;jediný na&nbsp;světě zná osud Arthura Morstana.</span></p>
          <p class="chunk" data-nb-ref-number="27" data-nb-words="127" data-nb-chars="787"><span class="idea" data-nb-ref-number="27" id="idea27" data-nb-words="127" data-nb-chars="787">Věděli jsme však něco jiného: otce obestírala jakási záhada, hrozilo mu&nbsp;nějaké zcela reálné nebezpečí. Obával se&nbsp;vyjít z&nbsp;domu sám a&nbsp;za&nbsp;vrátné do&nbsp;Pondicherry Lodge si&nbsp;najal dva vysloužilé boxery. Williams, který vás dnes večer vezl, je&nbsp;jeden z&nbsp;nich. Svého času býval anglickým přeborníkem v&nbsp;lehké váze. Náš otec nám nikdy nechtěl říci, čeho se&nbsp;vlastně obává, ale měl neobyčejnou averzi vůči lidem s&nbsp;protézou — s&nbsp;dřevěnou nohou. Při jedné příležitosti střelil dokonce z&nbsp;revolveru po&nbsp;jakémsi člověku s&nbsp;dřevěnou nohou, z&nbsp;něhož se&nbsp;později vyklubal neškodný živnostníček, shánějící zakázky. Museli jsme mu&nbsp;zaplatit značnou sumu, abychom celou věc ututlali. Bratr a&nbsp;já&nbsp;jsme se&nbsp;tehdy domnívali, že&nbsp;jde z&nbsp;otcovy strany o&nbsp;pouhé podivínství; pozdější události nás však přinutily tento názor změnit.</span></p>
          <p class="chunk" data-nb-ref-number="28" data-nb-words="90" data-nb-chars="495"><span class="idea" data-nb-ref-number="28" id="idea28" data-nb-words="90" data-nb-chars="495">Počátkem roku 1882 dostal otec z&nbsp;Indie dopis, který pro něho znamenal strašlivý šok. Když jej při snídani otevřel, málem omdlel a&nbsp;od&nbsp;toho nešťastného dne churavěl až&nbsp;do&nbsp;smrti. Nikdy jsme se&nbsp;nedověděli, co&nbsp;v&nbsp;tom dopise stálo, ale když jej držel v&nbsp;ruce a&nbsp;četl, všiml jsem si, že&nbsp;dopis je&nbsp;krátký a&nbsp;hrozně naškrábaný. Otec už&nbsp;dlouhá léta trpěl rozšířením sleziny, ale nyní se&nbsp;jeho stav rapidně zhoršil a&nbsp;koncem dubna nám lékař sdělil, že&nbsp;otcův stav je&nbsp;beznadějný a&nbsp;že&nbsp;by&nbsp;si&nbsp;nás přál naposledy vidět.</span></p>
          <p class="chunk" data-nb-ref-number="29" data-nb-words="48" data-nb-chars="299"><span class="idea" data-nb-ref-number="29" id="idea29" data-nb-words="48" data-nb-chars="299">Když jsme vešli do&nbsp;pokoje, seděl podložen polštáři a&nbsp;těžce oddechoval. Požádal nás, abychom zavřeli dveře a&nbsp;přistoupili k&nbsp;jeho lůžku každý z&nbsp;jedné strany. Potom nás uchopil za&nbsp;ruce a&nbsp;hlasem zlomeným dojetím a&nbsp;bolestí nám pověděl podivuhodné věci. Pokusím se&nbsp;vám je&nbsp;reprodukovat jeho vlastními slovy.</span></p>
          <p class="chunk" data-nb-ref-number="30" data-nb-words="143" data-nb-chars="847"><span class="idea" data-nb-ref-number="30" id="idea30" data-nb-words="143" data-nb-chars="847">,Ve chvíli, kdy se&nbsp;rozžehnávám se&nbsp;světem,’ řekl, ,tíží mé&nbsp;svědomí jediná vina. Nepěkně jsem se&nbsp;zachoval k&nbsp;ubohému sirotkovi, dcerce kapitána Morstana. Prokletá touha po&nbsp;majetku, které jsem celý život otročil, připravila tu&nbsp;dívku o&nbsp;poklad, z&nbsp;něhož měla dostat nejméně polovinu. Lakota však je&nbsp;tak zaslepená a&nbsp;bláznivá vlastnost, že&nbsp;ani já&nbsp;jsem z&nbsp;bohatství neměl žádný užitek. Pouhé vědomí vlastnictví mi&nbsp;bylo natolik drahé, že&nbsp;jsem se&nbsp;nepřinutil s&nbsp;někým se&nbsp;o&nbsp;ně&nbsp;rozdělit. Vidíte ten perlami zdobený náhrdelník vedle lahvičky s&nbsp;chininem? Ani s&nbsp;tím jsem se&nbsp;nedokázal rozloučit, ačkoli jsem jej vytáhl s&nbsp;úmyslem, že&nbsp;jí&nbsp;ho&nbsp;pošlu. Je&nbsp;na&nbsp;vás, mých synech, abyste jí&nbsp;odevzdali spravedlivý díl pokladu z&nbsp;Agry. Neposílejte jí&nbsp;však nic — ani ten náhrdelník — dokud nezemřu. Spousta lidí už&nbsp;na&nbsp;tom totiž byla tak špatně jako já, a&nbsp;přesto se&nbsp;nakonec uzdravili.</span></p>
          <p class="chunk" data-nb-ref-number="31" data-nb-words="144" data-nb-chars="821"><span class="idea" data-nb-ref-number="31" id="idea31" data-nb-words="144" data-nb-chars="821">Povím vám, jak Morstan zemřel,’ pokračoval. ,Dlouhá léta trpěl srdeční vadou, ale dokázal ji&nbsp;přede všemi utajit. Věděl jsem o&nbsp;tom jen já. Když jsme spolu byli v&nbsp;Indii, stali jsme se&nbsp;podivuhodnou shodou celé řady okolností majiteli nesmírného pokladu. Já&nbsp;jsem poklad přivezl do&nbsp;Anglie a&nbsp;toho večera, kdy do&nbsp;Londýna přijel i&nbsp;Morstan, vydal se&nbsp;rovnou ke&nbsp;mně, aby si&nbsp;vyzvedl svůj podíl. Přišel pěšky přímo z&nbsp;nádraží a&nbsp;uvedl ho&nbsp;můj starý, věrný sluha Lal Chowdar, který je&nbsp;dnes již mrtev. Měli jsme s&nbsp;Morstanem odlišné názory na&nbsp;rozdělení pokladu a&nbsp;dostali jsme se&nbsp;do&nbsp;ostré hádky. Morstan v&nbsp;nepříčetném vzteku vyskočil z&nbsp;křesla, ale pojednou si&nbsp;přitiskl ruku na&nbsp;srdce, obličej mu&nbsp;zpopelavěl, a&nbsp;jak se&nbsp;kácel dozadu, rozrazil si&nbsp;hlavu o&nbsp;roh truhly s&nbsp;pokladem. Když jsem se&nbsp;k&nbsp;němu sklonil, zjistil jsem ke&nbsp;své hrůze, že&nbsp;je&nbsp;mrtev.</span></p>
          <p class="chunk" data-nb-ref-number="32" data-nb-words="102" data-nb-chars="587"><span class="idea" data-nb-ref-number="32" id="idea32" data-nb-words="102" data-nb-chars="587">Dlouho jsem seděl jak smyslů zbavený a&nbsp;uvažoval, co&nbsp;podniknout. V&nbsp;prvním okamžiku jsem samozřejmě chtěl zavolat policii, ale pak jsem si&nbsp;uvědomil, že&nbsp;mě&nbsp;s&nbsp;velkou pravděpodobností obžalují z&nbsp;vraždy. Smrt, která nastala ve&nbsp;chvíli, kdy jsme se&nbsp;hádali, a&nbsp;rána zející v&nbsp;jeho hlavě, to&nbsp;obojí by&nbsp;šeredně svědčilo proti mně. A&nbsp;také, až&nbsp;by&nbsp;přistoupili k&nbsp;úřednímu vyšetřování, vyšla by&nbsp;najevo některá fakta o&nbsp;pokladu, která jsem se&nbsp;úzkostlivě snažil utajit. Morstan mi&nbsp;tehdy na&nbsp;počátku naší rozmluvy řekl, že&nbsp;nikdo neví, kam a&nbsp;ke&nbsp;komu šel. A&nbsp;mně se&nbsp;zdálo, že&nbsp;není nutné, aby se&nbsp;to&nbsp;kdokoli dověděl.</span></p>
          <p class="chunk" data-nb-ref-number="33" data-nb-words="209" data-nb-chars="1152"><span class="idea" data-nb-ref-number="33" id="idea33" data-nb-words="209" data-nb-chars="1152">Stále ještě jsem o&nbsp;tom uvažoval, když jsem pojednou zvedl hlavu a&nbsp;uviděl ve&nbsp;dveřích stát svého sluhu Lal Chowdara. Přikradl se&nbsp;do&nbsp;pokoje a&nbsp;zamkl za&nbsp;sebou dveře. Nemějte žádné obavy, sahibe, řekl, nikdo se&nbsp;nemusí dovědět, že&nbsp;jste ho&nbsp;zabil. Odklidíme ho, a&nbsp;kdo se&nbsp;co&nbsp;doví? Nezabil jsem ho, řekl jsem mu. Lal Chowdar potřásl hlavou a&nbsp;zasmál se. Slyšel jsem všechno, sahibe, řekl. Slyšel jsem, jak jste se&nbsp;hádali, a&nbsp;slyšel jsem i&nbsp;ten úder. Jenomže já&nbsp;mám zapečetěná ústa. V&nbsp;domě všichni spí. Odklidíme ho&nbsp;spolu, jen my&nbsp;dva. To&nbsp;stačilo, abych se&nbsp;rozhodl. Jestliže můj vlastní sluha nevěří v&nbsp;mou nevinu, jak mohu doufat, že&nbsp;ji&nbsp;prokážu před dvanácti přitroublými kramáři, z&nbsp;nichž bude složena porota? Odklidili jsme tehdy v&nbsp;noci s&nbsp;Lal Chowdarem mrtvolu a&nbsp;za&nbsp;pár dnů byly londýnské noviny plné zpráv o&nbsp;záhadném zmizení kapitána Morstana. Z&nbsp;toho, co&nbsp;říkám, je&nbsp;vám snad jasné, že&nbsp;mi&nbsp;v&nbsp;té&nbsp;věci můžete těžko co&nbsp;zazlívat. Má&nbsp;vina však spočívá v&nbsp;tom, že&nbsp;jsme neukryli pouze mrtvolu, ale také poklad, a&nbsp;že&nbsp;jsem s&nbsp;Morstanovým podílem disponoval tak, jako by&nbsp;mi&nbsp;patřil. Přál bych si, abyste ji&nbsp;vy&nbsp;odčinili. Skloňte se&nbsp;ke&nbsp;mně, chci vám to&nbsp;pošeptat. Poklad je&nbsp;ukryt v&nbsp;– ‘</span></p>
          <p class="chunk" data-nb-ref-number="34" data-nb-words="104" data-nb-chars="614"><span class="idea" data-nb-ref-number="34" id="idea34" data-nb-words="104" data-nb-chars="614">V&nbsp;tom okamžiku se&nbsp;jeho tvář hrůzně zkřivila; oči měl divoce vytřeštěné, čelist mu&nbsp;poklesla a&nbsp;hlasem, na&nbsp;který nikdy nezapomenu, zaječel: ,Nepouštějte ho&nbsp;dovnitř! Proboha, nepouštějte ho&nbsp;dovnitř!’ Oba jsme se&nbsp;ohlédli k&nbsp;oknu za&nbsp;našimi zády, na&nbsp;které třeštil zrak. Z&nbsp;temnoty na&nbsp;nás zírala nějaká tvář. Viděli jsme dokonce bělavou skvrnu v&nbsp;místě, kde neznámý přitiskl na&nbsp;sklo nos. Byla to&nbsp;vousatá, vlasatá tvář s&nbsp;divokýma, krutýma očima a&nbsp;čišela z&nbsp;ní&nbsp;nepředstavitelná nenávist. Vrhli jsme se&nbsp;s&nbsp;bratrem k&nbsp;oknu, ale neznámý mezitím zmizel. Když jsme se&nbsp;vrátili k&nbsp;otci, hlava mu&nbsp;ležela na&nbsp;polštáři a&nbsp;puls už&nbsp;měl nehmatný.</span></p>
          <p class="chunk" data-nb-ref-number="35" data-nb-words="143" data-nb-chars="876"><span class="idea" data-nb-ref-number="35" id="idea35" data-nb-words="143" data-nb-chars="876">Prohledali jsme hned ten večer zahradu, ale našli jsme po&nbsp;vetřelci jen jedinou stopu: otisk nohy na&nbsp;záhonu květin přímo pod oknem. Nebýt této stopy, mysleli bychom si&nbsp;snad, že&nbsp;nám tu&nbsp;divokou, zběsilou tvář vykouzlila naše vlastní fantazie. Brzo jsme však získali další a&nbsp;markantnější důkaz, že&nbsp;všude kolem nás jsou v&nbsp;činnosti nějaké tajuplné síly. Ráno jsme našli okno v&nbsp;otcově pokoji dokořán, všechny skříně a&nbsp;zásuvky byly vypáčeny a&nbsp;on&nbsp;sám měl na&nbsp;prsou připevněný útržek papíru, na&nbsp;němž byla naškrábána slova: ,Podpis čtyř.’ Nikdy jsme se&nbsp;nedověděli, co&nbsp;ten nápis znamená, ani kdo byl náš noční návštěvník. Pokud jsme to&nbsp;mohli posoudit, z&nbsp;otcova majetku nebylo nic ukradeno, přestože celá místnost byla vzhůru nohama. Bratr i&nbsp;já&nbsp;jsme přirozeně tuto neobvyklou událost spojovali s&nbsp;obavami, které otce pronásledovaly za&nbsp;jeho života; dodnes to&nbsp;však pro nás je&nbsp;naprostá záhada.“</span></p>
          <p class="chunk" data-nb-ref-number="36" data-nb-words="142" data-nb-chars="882"><span class="idea" data-nb-ref-number="36" id="idea36" data-nb-words="142" data-nb-chars="882">Mužík se&nbsp;odmlčel, znova si&nbsp;zapálil vodní dýmku a&nbsp;pár okamžiků z&nbsp;ní&nbsp;zamyšleně potahoval. Všichni jsme zaujatě naslouchali jeho podivuhodnému vyprávění. Slečna Morstanová zbledla, že&nbsp;by&nbsp;se&nbsp;v&nbsp;ní&nbsp;krve nedořezal, když tak stručně a&nbsp;bezohledně vylíčil smrt jejího otce, a&nbsp;na&nbsp;okamžik jsem se&nbsp;obával, že&nbsp;snad omdlí. Vzpamatovala se&nbsp;však, když vypila sklenici vody, kterou jsem jí&nbsp;klidně nalil z&nbsp;benátské karafy stojící na&nbsp;postranním stolku. Sherlock Holmes se&nbsp;zabořil do&nbsp;křesla s&nbsp;nepřítomným výrazem ve&nbsp;tváři a&nbsp;s&nbsp;přimhouřenýma, ale zářícíma očima. Při pohledu na&nbsp;něho mě&nbsp;napadlo, jak si&nbsp;dnes ráno trpce stěžoval na&nbsp;všednost a&nbsp;nezáživnost života. Tady měl konečně problém, na&nbsp;který mohl vynaložit všechen svůj ostrovtip. Thaddeus Sholto po&nbsp;nás přelétal pohledem a&nbsp;zřejmě byl hrdý na&nbsp;pohnutí, které v&nbsp;nás jeho příběh vzbudil. Posléze přece jen pokračoval, stále pokuřuje ze&nbsp;své mohutné dýmky.</span></p>
          <p class="chunk" data-nb-ref-number="37" data-nb-words="152" data-nb-chars="958"><span class="idea" data-nb-ref-number="37" id="idea37" data-nb-words="152" data-nb-chars="958">„Jak si&nbsp;jistě umíte představit,“ řekl, „byli jsme s&nbsp;bratrem oba velice vzrušeni pokladem, o&nbsp;kterém otec mluvil. Týdny a&nbsp;měsíce jsme překopávali a&nbsp;přerývali celou zahradu, ale nenašli jsme vůbec nic. K&nbsp;zbláznění bylo pomyšlení, že&nbsp;ve&nbsp;chvíli, kdy otec zemřel, měl už&nbsp;údaj o&nbsp;místě úkrytu doslova na&nbsp;rtech. O&nbsp;jedinečnosti nedosažitelného bohatství dostatečně svědčil náhrdelník, který otec z&nbsp;pokladu vybral. Měli jsme nad tím náhrdelníkem s&nbsp;bratrem Bartholomewem menší diskusi. Bylo jasné, že&nbsp;perly mají velikou cenu, a&nbsp;bratr se&nbsp;s&nbsp;nimi nechtěl rozloučit, neboť — mezi námi řečeno — zdědil bohužel do&nbsp;jisté míry otcovu lačnost po&nbsp;penězích. Obával se&nbsp;také, že&nbsp;bychom prodejem náhrdelníku na&nbsp;sebe mohli upozornit a&nbsp;nakonec se&nbsp;kvůli nějakým klepům či&nbsp;pověstem dostat do&nbsp;nesnází. Teprve po&nbsp;dlouhém přemlouvání mi&nbsp;dovolil opatřit si&nbsp;adresu slečny Morstanové a&nbsp;v&nbsp;pravidelných intervalech jí&nbsp;posílat vždy jednu vyloupnutou perlu, abychom měli jistotu, že&nbsp;nežije v&nbsp;bídě.“</span></p>
          <p class="chunk" data-nb-ref-number="38" data-nb-words="13" data-nb-chars="82"><span class="idea" data-nb-ref-number="38" id="idea38" data-nb-words="13" data-nb-chars="82">„To bylo od&nbsp;vás hezké,“ řekla naše společnice upřímně, „opravdu — velice laskavé.“</span></p>
          <p class="chunk" data-nb-ref-number="39" data-nb-words="4" data-nb-chars="26"><span class="idea" data-nb-ref-number="39" id="idea39" data-nb-words="4" data-nb-chars="26">Mužík zamítavě mávl rukou.</span></p>
          <p class="chunk" data-nb-ref-number="40" data-nb-words="147" data-nb-chars="880"><span class="idea" data-nb-ref-number="40" id="idea40" data-nb-words="147" data-nb-chars="880">„Byli jsme vašimi poručníky,“ řekl, „alespoň mně se&nbsp;to&nbsp;tak jevilo, ačkoli můj bratr Bartholomew na&nbsp;to&nbsp;měl poněkud jiný názor. Sami jsme měli peněz víc než dost a&nbsp;já&nbsp;jsem netoužil po&nbsp;dalších. Ostatně, zachovat se&nbsp;hanebně k&nbsp;mladé dámě by&nbsp;jistě bylo známkou špatného vkusu. ,Le mauvais gout mene au&nbsp;crime.’ Francouzi se&nbsp;o&nbsp;těchto věcech vyjadřují velmi břitce. Rozdílnost našich názorů na&nbsp;tuto otázku šla tak daleko, že&nbsp;jsem se&nbsp;rozhodl zařídit si&nbsp;vlastní byt. Opustil jsem proto Pondicherry Lodge a&nbsp;vzal jsem s&nbsp;sebou starého khitmutgara a&nbsp;Williamse. Včera jsem se&nbsp;však dověděl, že&nbsp;se&nbsp;stalo něco nesmírně závažného. Poklad byl konečně objeven. Spojil jsem se&nbsp;ihned se&nbsp;slečnou Morstanovou a&nbsp;teď nám nezbývá než rozjet se&nbsp;do&nbsp;Norwoodu a&nbsp;žádat náš díl. Se&nbsp;svými názory jsem se&nbsp;včera večer před bratrem Bartholomewem netajil, takže budeme očekávanými, i&nbsp;když ne&nbsp;právě vítanými návštěvníky.“</span></p>
          <p class="chunk" data-nb-ref-number="41" data-nb-words="39" data-nb-chars="243"><span class="idea" data-nb-ref-number="41" id="idea41" data-nb-words="39" data-nb-chars="243">Thaddeus Sholto se&nbsp;odmlčel; stále však sebou pitvorně a&nbsp;křečovitě škubal na&nbsp;svém přepychovém divanu. My&nbsp;všichni jsme také zachovali mlčení. Mysleli jsme na&nbsp;nový a&nbsp;nečekaný obrat, který celý ten záhadný případ náhle vzal. První se&nbsp;zvedl Holmes.</span></p>
          <p class="chunk" data-nb-ref-number="42" data-nb-words="49" data-nb-chars="295"><span class="idea" data-nb-ref-number="42" id="idea42" data-nb-words="49" data-nb-chars="295">„Jednal jste správně, pane Sholto. Od&nbsp;začátku až&nbsp;do&nbsp;konce,“ řekl. „Doufám, že&nbsp;se&nbsp;vám budeme moci revanšovat, podaří-li se&nbsp;nám aspoň trochu osvětlit to, co&nbsp;vám dosud není jasné. Jak ale správně poznamenala slečna Morstanová, noc už&nbsp;pokročila, a&nbsp;bude proto dobře vyřídit celou tu&nbsp;věc bez odkladu.“</span></p>
          <p class="chunk" data-nb-ref-number="43" data-nb-words="70" data-nb-chars="417"><span class="idea" data-nb-ref-number="43" id="idea43" data-nb-words="70" data-nb-chars="417">Náš nový známý pečlivě stočil měkkou trubici vodní dýmky a&nbsp;ze&nbsp;skříně či&nbsp;věšáku za&nbsp;závěsem si&nbsp;přinesl nezvykle dlouhý, podšívaný svrchník s&nbsp;límcem a&nbsp;lemováním z&nbsp;astrachánské kožešiny. Ačkoli byla mimořádně dusná noc, pečlivě si&nbsp;zapnul všechny knoflíky až&nbsp;ke&nbsp;krku a&nbsp;svou toaletu doplnil ještě tím, že&nbsp;si&nbsp;narazil čepici z&nbsp;králičí kůže s&nbsp;huňatými klapkami přes uši, takže z&nbsp;něho byl vidět jen pohyblivý a&nbsp;pohublý obličej.</span></p>
          <p class="chunk" data-nb-ref-number="44" data-nb-words="16" data-nb-chars="104"><span class="idea" data-nb-ref-number="44" id="idea44" data-nb-words="16" data-nb-chars="104">„Mám poněkud křehké zdraví,“ poznamenal, když nás vedl chodbou, „a to&nbsp;ze&nbsp;mne udělalo málem hypochondra.“</span></p>
          <p class="chunk" data-nb-ref-number="45" data-nb-words="32" data-nb-chars="201"><span class="idea" data-nb-ref-number="45" id="idea45" data-nb-words="32" data-nb-chars="201">Venku na&nbsp;nás čekal kočár a&nbsp;náš program byl zřejmě naplánován předem, neboť kočí se&nbsp;ihned rychle rozjel. Thaddeus Sholto v&nbsp;jednom kuse něco vykládal, chvílemi dosti hlasitě, aby přehlušil rachocení kol.</span></p>
          <p class="chunk" data-nb-ref-number="46" data-nb-words="139" data-nb-chars="867"><span class="idea" data-nb-ref-number="46" id="idea46" data-nb-words="139" data-nb-chars="867">„Bartholomew je&nbsp;mazaný chlapík,“ řekl. „Jak myslíte, že&nbsp;zjistil, kde je&nbsp;poklad ukrytý? Dospěl k&nbsp;závěru, že&nbsp;musí být někde uvnitř v&nbsp;domě, a&nbsp;tak prohledal každý krychlový metr a&nbsp;všechno důkladně proměřil, ani píď nikde neunikla jeho pozornému pátrání. Zjistil mimo jiné, že&nbsp;budova je&nbsp;vysoká sedmdesát čtyři stopy, ale když sečetl výšku jednotlivých místností a&nbsp;připočetl k&nbsp;tomu tloušťku stropů, kterou si&nbsp;přesně ověřil tím, že&nbsp;do&nbsp;nich provrtal otvory, dopočítal se&nbsp;pouhých sedmdesáti stop. Čtyři stopy někde chyběly! Rozdíl mohl být jen v&nbsp;podkroví budovy. Prorazil proto díru do&nbsp;nepříliš bytelného stropu nejvyšší místnosti a&nbsp;nahoře skutečně nalezl zazděnou podkrovní komůrku, o&nbsp;níž nikdo v&nbsp;domě neměl tušení. Uprostřed stála na&nbsp;dvou trámech truhla s&nbsp;pokladem. Spustil ji&nbsp;tou dírou dolů a&nbsp;tam ji&nbsp;teď má. Cenu šperků v&nbsp;truhle odhaduje přinejmenším na&nbsp;půl miliónu liber.“</span></p>
          <p class="chunk" data-nb-ref-number="47" data-nb-words="201" data-nb-chars="1242"><span class="idea" data-nb-ref-number="47" id="idea47" data-nb-words="201" data-nb-chars="1242">Při vyslovení této obrovské částky jsme na&nbsp;sebe všichni pohlédli s&nbsp;rozšířenýma očima. Slečna Morstanová, obhájíme-li její práva, stane se&nbsp;z&nbsp;chudobné guvernantky rázem nejbohatší dědičkou v&nbsp;celé Anglii. Zajisté bylo na&nbsp;místě, aby se&nbsp;její oddaný přítel z&nbsp;takových novinek radoval, přesto však se&nbsp;musím k&nbsp;vlastní hanbě přiznat, že&nbsp;se&nbsp;mi&nbsp;do&nbsp;duše vkradlo sobectví a&nbsp;mé&nbsp;srdce se&nbsp;proměnilo v&nbsp;olověné závaží. Vykoktal jsem jen pár nesouvislých blahopřání a&nbsp;všecek sklíčený jsem zůstal sedět se&nbsp;sklopenou hlavou, neposlouchaje už&nbsp;ani drmolení našeho nového známého. Ten člověk byl ukázkový případ hypochondra a&nbsp;jen jako ve&nbsp;snu jsem slyšel, jak na&nbsp;mě&nbsp;chrlí nekonečný výčet chorobných symptomů a&nbsp;dožaduje se&nbsp;informací o&nbsp;složení a&nbsp;působení nespočetných lektvarů a&nbsp;utrejchů, z&nbsp;nichž některé stále nosil s&nbsp;sebou v&nbsp;koženém pouzdře v&nbsp;kapse. Věřím pevně, že&nbsp;si&nbsp;nezapamatoval žádnou z&nbsp;rad, které jsem mu&nbsp;toho večera poskytl. Holmes totiž tvrdí, že&nbsp;mě&nbsp;zaslechl, jak jsem ho&nbsp;varoval před velkým nebezpečím, jemuž se&nbsp;vystavuje, užije-li více než dvou kapek ricínového oleje, zatímco k&nbsp;uklidnění prý jsem mu&nbsp;doporučoval větší dávky strychninu. Buď jak buď, opravdu se&nbsp;mi&nbsp;ulevilo, když kočár s&nbsp;trhnutím zůstal stát a&nbsp;kočí seskočil z&nbsp;kozlíku, aby nám otevřel dvířka.</span></p>
          <p class="chunk" data-nb-ref-number="48" data-nb-words="13" data-nb-chars="97"><span class="idea" data-nb-ref-number="48" id="idea48" data-nb-words="13" data-nb-chars="97">„Tak tohle je&nbsp;Pondicherry Lodge, slečno Morstanová,“ řekl Thaddeus Sholto, pomáhaje jí&nbsp;vystoupit.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-SpBu0HlLbF8ZWrmqieDKv0wbURV3814f+V9ycZ1l8dA="></script>
  </body>
</html>