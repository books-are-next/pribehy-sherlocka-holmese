<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="PODPIS ČTYŘ">
    <meta name="apple-mobile-web-app-capable" content="yes">
    <title>PODPIS ČTYŘ</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Arthur Conan Doyle: Příběhy Sherlocka Holmese">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Příběhy Sherlocka Holmese">
    <meta property="og:title" content="Příběhy Sherlocka Holmese">
    <meta property="og:type" content="book">
    <meta property="og:book:author" content="Arthur Conan Doyle">
    <meta property="twitter:title" content="Arthur Conan Doyle: Příběhy Sherlocka Holmese">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pribehy_sherlocka_holmese_split_003.html">
    <link rel="next" href="./pribehy_sherlocka_holmese_split_005.html">
    <meta name="nb-order" content="2">
    <link rel="self" href="pribehy_sherlocka_holmese_split_004.html">
    <meta name="nb-identifier" content="doyle-pribehy-sherlocka-holmese-cd37d37">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2593" data-nb-chars="16291">
    <nav role="doc-toc">
      <ul class="plain section">
        <li><a href="pribehy_sherlocka_holmese_split_003.html">STUDIE V ŠARLATOVÉ</a></li>
        <li><a href="pribehy_sherlocka_holmese_split_004.html">PODPIS ČTYŘ</a></li>
        <li><a href="pribehy_sherlocka_holmese_split_005.html">II - Obeznámení s případem</a></li>
        <li><a href="pribehy_sherlocka_holmese_split_006.html">III - Při hledání řešení</a></li>
        <li><a href="pribehy_sherlocka_holmese_split_007.html">IV – Vyprávění plešatého muže</a></li>
        <li><a href="pribehy_sherlocka_holmese_split_008.html">V – Tragédie v Pondicherry Lodge</a></li>
        <li><a href="pribehy_sherlocka_holmese_split_009.html">VI - Sherlock Holmes podává důkaz</a></li>
        <li><a href="pribehy_sherlocka_holmese_split_010.html">VII - Epizoda se sudem</a></li>
        <li><a href="pribehy_sherlocka_holmese_split_011.html">VIII - Příležitostní malí detektivové z Baker Street</a></li>
        <li><a href="pribehy_sherlocka_holmese_split_012.html">IX - Přetržený řetěz</a></li>
        <li><a href="pribehy_sherlocka_holmese_split_013.html">X – Konec domorodce z ostrovů</a></li>
        <li><a href="pribehy_sherlocka_holmese_split_014.html">XI - Velký poklad z Agry</a></li>
        <li><a href="pribehy_sherlocka_holmese_split_015.html">XII - Podivuhodná historie Jonathana Smalla</a></li>
        <li><a href="pribehy_sherlocka_holmese_split_016.html">DOBRODRUŽSTVÍ&nbsp; SHERLOCKA HOLMESE</a></li>
        <li><a href="pribehy_sherlocka_holmese_split_017.html">II - Spolek ryšavců</a></li>
        <li><a href="pribehy_sherlocka_holmese_split_018.html">III - Případ totožnosti</a></li>
        <li><a href="pribehy_sherlocka_holmese_split_019.html">IV - Záhada Boscombského údolí</a></li>
        <li><a href="pribehy_sherlocka_holmese_split_020.html">V - Pět pomerančových jadérek</a></li>
        <li><a href="pribehy_sherlocka_holmese_split_021.html">VI - Ohyzdný žebrák</a></li>
        <li><a href="pribehy_sherlocka_holmese_split_022.html">VII - Modrá karbunkule</a></li>
        <li><a href="pribehy_sherlocka_holmese_split_023.html">VIII - Strakatý pás</a></li>
        <li><a href="pribehy_sherlocka_holmese_split_024.html">IX - Inženýrův palec</a></li>
        <li><a href="pribehy_sherlocka_holmese_split_025.html">X - Urozený ženich</a></li>
        <li><a href="pribehy_sherlocka_holmese_split_026.html">XI - Berylová korunka</a></li>
        <li><a href="pribehy_sherlocka_holmese_split_027.html">XII - Dům „U měděných buků“</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_003.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">PODPIS ČTYŘ</span></h1>
        <section>
          <p class="chunk" data-nb-ref-number="2" data-nb-words="4" data-nb-chars="19"><span class="idea" data-nb-ref-number="2" id="idea2" data-nb-words="4" data-nb-chars="19">I&nbsp;— Vědecká dedukce</span></p>
          <p class="chunk" data-nb-ref-number="3" data-nb-words="69" data-nb-chars="455"><span class="idea" data-nb-ref-number="3" id="idea3" data-nb-words="69" data-nb-chars="455">Sherlock Holmes si&nbsp;vzal z&nbsp;rohu krbové římsy svou lahvičku a&nbsp;z&nbsp;pěkného marokénového pouzdra vyňal injekční stříkačku. Dlouhými, nervózními bílými prsty nasadil tenkou jehlu a&nbsp;na&nbsp;levé ruce si&nbsp;vyhrnul rukáv košile. Chvilku zamyšleně hleděl na&nbsp;šlachovité předloktí a&nbsp;zápěstí, poseté a&nbsp;zjizvené nesčetnými vpichy injekční jehly. Posléze vbodl ostrý hrot pod kůži, stlačil malý píst a&nbsp;s&nbsp;hlubokým, spokojeným povzdechem se&nbsp;zvrátil do&nbsp;křesla se&nbsp;sametovým potahem.</span></p>
          <p class="chunk" data-nb-ref-number="4" data-nb-words="113" data-nb-chars="706"><span class="idea" data-nb-ref-number="4" id="idea4" data-nb-words="113" data-nb-chars="706">Řadu měsíců jsem byl třikrát denně svědkem této procedury, ale přestože jsem si&nbsp;na&nbsp;ni&nbsp;zvykl, nesmířil jsem se&nbsp;s&nbsp;ní. Naopak, den ode dne mě&nbsp;ta&nbsp;podívaná stále víc popuzovala a&nbsp;svědomí se&nbsp;ve&nbsp;mně každou noc bouřilo při pomyšlení, že&nbsp;nemám odvahu proti tomu protestovat. Znovu a&nbsp;znovu jsem si&nbsp;slavnostně sliboval, že&nbsp;zbavím svou duši tohoto břemene, jenomže v&nbsp;odměřeném a&nbsp;nonšalantním vystupování mého přítele bylo cosi, co&nbsp;mě&nbsp;vždy znova přesvědčilo, že&nbsp;je&nbsp;ten poslední člověk na&nbsp;světě, který někomu dovolí, aby omezoval jeho svobodu. Jeho neobyčejné schopnosti, pánovité chování a&nbsp;zkušenost, kterou jsem udělal s&nbsp;mnoha jeho mimořádnými vlastnostmi, to&nbsp;všechno mě&nbsp;naplňovalo plachostí a&nbsp;nutilo ke&nbsp;zdrženlivosti.</span></p>
          <p class="chunk" data-nb-ref-number="5" data-nb-words="34" data-nb-chars="208"><span class="idea" data-nb-ref-number="5" id="idea5" data-nb-words="34" data-nb-chars="208">Toho odpoledne však, ať&nbsp;už&nbsp;to&nbsp;bylo pod vlivem beaunského vína, které jsem pil při obědě, nebo zvýšené podrážděnosti, vyvolané zásadní úvahou o&nbsp;jeho počínání, jsem pojednou poznal, že&nbsp;k&nbsp;tomu nemohu déle mlčet.</span></p>
          <p class="chunk" data-nb-ref-number="6" data-nb-words="10" data-nb-chars="57"><span class="idea" data-nb-ref-number="6" id="idea6" data-nb-words="10" data-nb-chars="57">„Co to&nbsp;dnes bylo,“ zeptal jsem se, „morfium nebo kokain?“</span></p>
          <p class="chunk" data-nb-ref-number="7" data-nb-words="11" data-nb-chars="74"><span class="idea" data-nb-ref-number="7" id="idea7" data-nb-words="11" data-nb-chars="74">Malátně zvedl oči od&nbsp;staré, švabachem tištěné knihy, kterou měl otevřenou.</span></p>
          <p class="chunk" data-nb-ref-number="8" data-nb-words="10" data-nb-chars="75"><span class="idea" data-nb-ref-number="8" id="idea8" data-nb-words="10" data-nb-chars="75">„Tohle byl kokain,“ řekl, „sedmiprocentní roztok. Nechcete to&nbsp;také zkusit?“</span></p>
          <p class="chunk" data-nb-ref-number="9" data-nb-words="22" data-nb-chars="159"><span class="idea" data-nb-ref-number="9" id="idea9" data-nb-words="22" data-nb-chars="159">„Pěkně děkuji,“ odpověděl jsem příkře. „Ještě jsem se&nbsp;pořádně nezotavil po&nbsp;tom afgánském tažení. Nemohu si&nbsp;dovolit příliš přetěžovat svou fyzickou konstituci.“</span></p>
          <p class="chunk" data-nb-ref-number="10" data-nb-words="32" data-nb-chars="217"><span class="idea" data-nb-ref-number="10" id="idea10" data-nb-words="32" data-nb-chars="217">Usmál se&nbsp;nad mým rozhořčením. „A máte asi pravdu, Watsone,“ řekl. „Připouštím, že&nbsp;kokain zdraví právě neprospívá. Zjistil jsem ale, že&nbsp;výtečně povzbuzuje a&nbsp;podněcuje mozek, zatímco jeho druhotný účinek rychle pomíjí.“</span></p>
          <p class="chunk" data-nb-ref-number="11" data-nb-words="98" data-nb-chars="601"><span class="idea" data-nb-ref-number="11" id="idea11" data-nb-words="98" data-nb-chars="601">„Považte ale,“ řekl jsem vážně, „jakou cenu za&nbsp;to&nbsp;platíte! Váš mozek, jak říkáte, to&nbsp;možná povzbudí a&nbsp;osvítí, ale přece jen jde o&nbsp;patologický a&nbsp;morbidní proces, při němž dochází ke&nbsp;stále větší změně tkání, což může jednoho dne skončit trvalou ochablostí. Sám dobře víte, jaká krutá reakce se&nbsp;vzápětí dostaví. Zahráváte si, ale jednou se&nbsp;vám to&nbsp;nevyplatí. Proč máte pro pouhé prchavé potěšení riskovat ztrátu neobyčejných schopností, které jste dostal do&nbsp;vínku? Nezapomínejte, že&nbsp;vám to&nbsp;neříkám jen jako přítel příteli, ale také jako lékař člověku, za&nbsp;jehož zdravotní stav je&nbsp;do&nbsp;jisté míry zodpovědný.“</span></p>
          <p class="chunk" data-nb-ref-number="12" data-nb-words="29" data-nb-chars="155"><span class="idea" data-nb-ref-number="12" id="idea12" data-nb-words="29" data-nb-chars="155">Nezdálo se, že&nbsp;by&nbsp;se&nbsp;ho&nbsp;to&nbsp;dotklo. Naopak, zaklesl prsty štíhlých rukou do&nbsp;sebe a&nbsp;opřel se&nbsp;lokty o&nbsp;opěradla křesla jako člověk, který má&nbsp;chuť si&nbsp;pohovořit.</span></p>
          <p class="chunk" data-nb-ref-number="13" data-nb-words="66" data-nb-chars="411"><span class="idea" data-nb-ref-number="13" id="idea13" data-nb-words="66" data-nb-chars="411">„Můj mozek se&nbsp;vzpírá ustrnutí,“ řekl. „Dejte mi&nbsp;problémy, dejte mi&nbsp;práci, dejte mi&nbsp;ten nejzáhadnější kryptogram nebo nejsložitější analýzu, a&nbsp;hned budu ve&nbsp;svém živlu. Pak se&nbsp;dokážu vzdát umělých dráždidel. Nenávidím však tupou každodenní všednost. Toužím po&nbsp;duševní námaze. Z&nbsp;toho důvodu jsem si&nbsp;také zvolil své nezvyklé povolání, nebo spíš jsem si&nbsp;je&nbsp;vytvořil, protože člověk mého druhu je&nbsp;na&nbsp;světě jen jeden.“</span></p>
          <p class="chunk" data-nb-ref-number="14" data-nb-words="8" data-nb-chars="58"><span class="idea" data-nb-ref-number="14" id="idea14" data-nb-words="8" data-nb-chars="58">„Jediný soukromý detektiv?“ řekl jsem se&nbsp;zdviženým obočím,</span></p>
          <p class="chunk" data-nb-ref-number="15" data-nb-words="97" data-nb-chars="615"><span class="idea" data-nb-ref-number="15" id="idea15" data-nb-words="97" data-nb-chars="615">„Jediný soukromý detektiv a&nbsp;poradce,“ odpověděl. „Jsem ta&nbsp;poslední instance a&nbsp;nejvyšší kapacita v&nbsp;pátrání po&nbsp;zločinech a&nbsp;jejich vyšetřování. Když si&nbsp;Gregson, Lestrade nebo Athelney Jones nevědí rady — což je, mimochodem, u&nbsp;nich spíš pravidlem než výjimkou — přehrají případ na&nbsp;mne. Přešetřím fakta jako znalec a&nbsp;jakožto odborník se&nbsp;k&nbsp;nim vyjádřím. Nežádám v&nbsp;takových případech žádné uznání. Moje jméno se&nbsp;neobjeví v&nbsp;žádných novinách. Nejlepší odměnou je&nbsp;mi&nbsp;práce sama a&nbsp;potěšení z&nbsp;toho, že&nbsp;mohu uplatnit své netuctové schopnosti. O&nbsp;mých pracovních metodách jste se&nbsp;ostatně sám přesvědčil v&nbsp;případě Jeffersona Hopa.“</span></p>
          <p class="chunk" data-nb-ref-number="16" data-nb-words="26" data-nb-chars="165"><span class="idea" data-nb-ref-number="16" id="idea16" data-nb-words="26" data-nb-chars="165">„To máte pravdu,“ řekl jsem srdečně. „V životě mě&nbsp;nic tak neohromilo. Zvěčnil jsem dokonce ten případ v&nbsp;brožurce, s&nbsp;poněkud fantastickým názvem: <em>Studie v&nbsp;šarlatové</em>.“</span></p>
          <p class="chunk" data-nb-ref-number="17" data-nb-words="3" data-nb-chars="25"><span class="idea" data-nb-ref-number="17" id="idea17" data-nb-words="3" data-nb-chars="25">Rozmrzele zavrtěl hlavou.</span></p>
          <p class="chunk" data-nb-ref-number="18" data-nb-words="57" data-nb-chars="383"><span class="idea" data-nb-ref-number="18" id="idea18" data-nb-words="57" data-nb-chars="383">„Prolistoval jsem tu&nbsp;knížku,“ pravil, „ale upřímně řečeno, nemohu vám k&nbsp;ní&nbsp;pogratulovat. Odhalování zločinů je&nbsp;věda, nebo aspoň by&nbsp;jí&nbsp;mělo být, a&nbsp;věda bezpodmínečně vyžaduje rozumový přístup, zbavený veškerých emocí. Vy&nbsp;jste se&nbsp;však pokusil pátrání romanticky přibarvit, což dopadlo stejně neblaze, jako kdybyste vpašoval milostný příběh nebo útěk od&nbsp;manžela do&nbsp;páté věty Euklidovy.“</span></p>
          <p class="chunk" data-nb-ref-number="19" data-nb-words="13" data-nb-chars="99"><span class="idea" data-nb-ref-number="19" id="idea19" data-nb-words="13" data-nb-chars="99">„Ten případ ale romantický byl,“ protestoval jsem. „Nemohl jsem přece libovolně překrucovat fakta.“</span></p>
          <p class="chunk" data-nb-ref-number="20" data-nb-words="43" data-nb-chars="272"><span class="idea" data-nb-ref-number="20" id="idea20" data-nb-words="43" data-nb-chars="272">„Některá fakta se&nbsp;mají potlačit, nebo by&nbsp;aspoň mělo být vidět, že&nbsp;jsou vykládána se&nbsp;smyslem pro přiměřené proporce. Jediná věc, která v&nbsp;tom případě vůbec stála za&nbsp;zmínku, byla zvláštní analytická úvaha směřující od&nbsp;následků k&nbsp;příčinám, která mi&nbsp;umožnila záhadu rozluštit.“</span></p>
          <p class="chunk" data-nb-ref-number="21" data-nb-words="98" data-nb-chars="594"><span class="idea" data-nb-ref-number="21" id="idea21" data-nb-words="98" data-nb-chars="594">Tato kritika dílka, které jsem napsal jedině proto, aby ho&nbsp;potěšilo, mě&nbsp;zamrzela. A&nbsp;nepopírám také, že&nbsp;mě&nbsp;podráždil egoismus, vyžadující zřejmě, aby každý řádek mého spisku byl věnován jeho nevyrovnatelným výkonům. Za&nbsp;ta&nbsp;léta, co&nbsp;bydlím se&nbsp;svým přítelem v&nbsp;Baker Street, povšiml jsem si&nbsp;nejednou, že&nbsp;za&nbsp;jeho klidem a&nbsp;mentorskými způsoby se&nbsp;skrývá docela slušná dávka marnivosti. Přesto jsem to&nbsp;ponechal bez poznámky a&nbsp;věnoval jsem se&nbsp;péči o&nbsp;svou poraněnou nohu. Před časem mi&nbsp;ji&nbsp;prostřelila kulka z&nbsp;muškety, a&nbsp;třebaže mi&nbsp;průstřel nevadil při chůzi, při každé změně počasí mě&nbsp;rána škaredé bolela.</span></p>
          <p class="chunk" data-nb-ref-number="22" data-nb-words="115" data-nb-chars="699"><span class="idea" data-nb-ref-number="22" id="idea22" data-nb-words="115" data-nb-chars="699">„Rozšířil jsem nedávno svou praxi i&nbsp;do&nbsp;Evropy,“ řekl Holmes po&nbsp;krátké odmlce, kdy nacpával svou starou bryerku. „Minulý týden mě&nbsp;požádal o&nbsp;radu Francois le&nbsp;Villard, který, jak možná víte, byl nedávno postaven do&nbsp;čela francouzské detektivní služby. Má&nbsp;perfektní keltský talent rychlé intuice, ale postrádá široký rejstřík exaktních znalostí, které jsou k&nbsp;dokonalejšímu rozvinutí jeho schopností nezbytné. Případ se&nbsp;tykal poslední vůle a&nbsp;nebyl tak docela nezajímavý. Poukázal jsem mu&nbsp;na&nbsp;dva analogické případy, z&nbsp;nichž první se&nbsp;udál v&nbsp;Rize roku 1857 a&nbsp;druhý v&nbsp;St. Louis v&nbsp;roce 1871, které ho&nbsp;mohly přivést ke&nbsp;správnému řešení. Dnes ráno jsem od&nbsp;něho dostal tenhle dopis. Děkuje mi&nbsp;v&nbsp;něm za&nbsp;mou pomoc.“</span></p>
          <p class="chunk" data-nb-ref-number="23" data-nb-words="35" data-nb-chars="261"><span class="idea" data-nb-ref-number="23" id="idea23" data-nb-words="35" data-nb-chars="261">Při řeči přede mne hodil pomačkaný arch francouzského dopisního papíru. Zběžně jsem jej přelétl očima a&nbsp;zaznamenal jsem hojnost vykřičníků a&nbsp;četné výrazy jako ,magnifiques’, ,coup-de-maitres’ a&nbsp;,tours-de-force’, což všechno svědčilo o&nbsp;Francouzově vřelém obdivu.</span></p>
          <p class="chunk" data-nb-ref-number="24" data-nb-words="8" data-nb-chars="45"><span class="idea" data-nb-ref-number="24" id="idea24" data-nb-words="8" data-nb-chars="45">„Píše vám jako žák svému učiteli,“ řekl jsem.</span></p>
          <p class="chunk" data-nb-ref-number="25" data-nb-words="43" data-nb-chars="289"><span class="idea" data-nb-ref-number="25" id="idea25" data-nb-words="43" data-nb-chars="289">„Och, přeceňuje mou pomoc,“ řekl Sherlock Holmes nedbale. „Sám je&nbsp;neobyčejně schopný člověk. Má&nbsp;dvě ze&nbsp;tří vlastností nezbytných pro ideálního detektiva: pozorovací talent a&nbsp;umí dedukovat. Chybějí mu&nbsp;pouze znalosti, a&nbsp;ty&nbsp;si&nbsp;časem osvojí. Překládá teď do&nbsp;francouzštiny má&nbsp;drobná pojednání.“</span></p>
          <p class="chunk" data-nb-ref-number="26" data-nb-words="2" data-nb-chars="17"><span class="idea" data-nb-ref-number="26" id="idea26" data-nb-words="2" data-nb-chars="17">„Vaše pojednání?“</span></p>
          <p class="chunk" data-nb-ref-number="27" data-nb-words="122" data-nb-chars="794"><span class="idea" data-nb-ref-number="27" id="idea27" data-nb-words="122" data-nb-chars="794">„Tak vy&nbsp;o&nbsp;nich nevíte?“ zvolal se&nbsp;smíchem. „Je to&nbsp;tak, mám na&nbsp;svědomí pár monografických prací. Všechny se&nbsp;obírají technickými problémy. Tady je&nbsp;například jedna: ,O rozdílnosti popelů z&nbsp;různých druhů tabáku’. Uvádím v&nbsp;ní&nbsp;sto čtyřicet různých druhů doutníků, cigaret a&nbsp;dýmkového tabáku s&nbsp;barevnými přílohami, které rozlišnost jednotlivých popelů názorně ilustrují. Je&nbsp;to&nbsp;problém, kolem něhož se&nbsp;v&nbsp;kriminálních přelíčeních stále přešlapuje a&nbsp;který někdy mívá vrcholný význam jako klíč k&nbsp;celému případu. Dá-li se&nbsp;například s&nbsp;určitostí říci, že&nbsp;nějakou vraždu spáchal člověk, který kouřil indický lunkah, pátrání se&nbsp;tím značně usnadní. Pro zkušené oko je&nbsp;mezi černým popelem z&nbsp;trichinopolského doutníku a&nbsp;bílým práškem z&nbsp;tabáku zvaného ,ptačí oko’ takový rozdíl jako mezi hlávkou zelí a&nbsp;bramborem.“</span></p>
          <p class="chunk" data-nb-ref-number="28" data-nb-words="8" data-nb-chars="64"><span class="idea" data-nb-ref-number="28" id="idea28" data-nb-words="8" data-nb-chars="64">„Máte mimořádný talent pro nepatrné drobnosti,“ poznamenal jsem.</span></p>
          <p class="chunk" data-nb-ref-number="29" data-nb-words="78" data-nb-chars="538"><span class="idea" data-nb-ref-number="29" id="idea29" data-nb-words="78" data-nb-chars="538">„Vím totiž, jak jsou důležité. A&nbsp;tady je&nbsp;má&nbsp;monografie o&nbsp;sledování a&nbsp;zkoumání stop s&nbsp;připojenými poznámkami o&nbsp;pořizování sádrových odlitků. Tady zase mám zajímavé krátké pojednání o&nbsp;vlivu povolání na&nbsp;tvar rukou s&nbsp;litografiemi znázorňujícími ruce pokrývačů, námořníků, vykrajovačů korkových zátek, sazečů, tkalců a&nbsp;brusičů diamantů. To&nbsp;všechno je&nbsp;v&nbsp;praxi velice důležité pro vědecky pracujícího detektiva — zvláště v&nbsp;případech neidentifikovaných mrtvol nebo při odhalování zločincova dřívějšího života. Už&nbsp;vás ale svým koníčkem asi nudím.“</span></p>
          <p class="chunk" data-nb-ref-number="30" data-nb-words="42" data-nb-chars="247"><span class="idea" data-nb-ref-number="30" id="idea30" data-nb-words="42" data-nb-chars="247">„Vůbec ne,“ odpověděl jsem podle pravdy. „Velice mě&nbsp;to&nbsp;zajímá, zvlášť od&nbsp;té&nbsp;doby, co&nbsp;jsem měl příležitost pozorovat, jak tyto poznatky uplatňujete v&nbsp;praxi. Mluvil jste ale právě o&nbsp;pozorování a&nbsp;o&nbsp;dedukci. Do&nbsp;jisté míry v&nbsp;sobě jedno zahrnuje druhé.“</span></p>
          <p class="chunk" data-nb-ref-number="31" data-nb-words="40" data-nb-chars="247"><span class="idea" data-nb-ref-number="31" id="idea31" data-nb-words="40" data-nb-chars="247">„To sotva,“ odpověděl, rozkošnicky se&nbsp;zabořil do&nbsp;křesla a&nbsp;vypustil z&nbsp;dýmky pár modravých obláčků. „Z pozorování se&nbsp;například dovím, že&nbsp;jste byl dnes ráno na&nbsp;poště ve&nbsp;Wigmore Street; dedukce však mě&nbsp;poučí, že&nbsp;jste odtamtud odeslal nějaký telegram.“</span></p>
          <p class="chunk" data-nb-ref-number="32" data-nb-words="35" data-nb-chars="198"><span class="idea" data-nb-ref-number="32" id="idea32" data-nb-words="35" data-nb-chars="198">„Přesně tak!“ zvolal jsem. „V obou případech jste trefil do&nbsp;černého! Přiznám se&nbsp;však, že&nbsp;mi&nbsp;není jasné, jak jste to&nbsp;mohl uhodnout. Jednal jsem z&nbsp;okamžitého popudu a&nbsp;nikomu jsem se&nbsp;o&nbsp;tom nezmiňoval.“</span></p>
          <p class="chunk" data-nb-ref-number="33" data-nb-words="92" data-nb-chars="589"><span class="idea" data-nb-ref-number="33" id="idea33" data-nb-words="92" data-nb-chars="589">„Nic jednoduššího,“ poznamenal a&nbsp;potutelně se&nbsp;usmál mému překvapení, „je to&nbsp;tak neuvěřitelně prosté, že&nbsp;jakékoli vysvětlování je&nbsp;zbytečné; přesto však to&nbsp;může posloužit k&nbsp;definování rozdílu mezi pozorováním a&nbsp;dedukcí. Z&nbsp;pozorování vím, že&nbsp;vám na&nbsp;nártu ulpěl maličký kousek načervenalé hlíny. U&nbsp;pošty ve&nbsp;Wigmore Street právě rozkopali chodník a&nbsp;vykopanou hlínu vyházeli tak nešťastně, že&nbsp;se&nbsp;člověk nevyhne tomu, aby do&nbsp;ní&nbsp;nešlápl. Pokud je&nbsp;mi&nbsp;známo, hlína s&nbsp;tímhle zvláštním načervenalým zbarvením se&nbsp;v&nbsp;blízkém okolí nikde jinde nevyskytuje. Až&nbsp;sem to&nbsp;je&nbsp;pozorování. To&nbsp;ostatní je&nbsp;dedukce.“</span></p>
          <p class="chunk" data-nb-ref-number="34" data-nb-words="7" data-nb-chars="43"><span class="idea" data-nb-ref-number="34" id="idea34" data-nb-words="7" data-nb-chars="43">„Z čeho jste ale vydedukoval ten telegram?“</span></p>
          <p class="chunk" data-nb-ref-number="35" data-nb-words="52" data-nb-chars="350"><span class="idea" data-nb-ref-number="35" id="idea35" data-nb-words="52" data-nb-chars="350">„Vím samozřejmě, že&nbsp;jste nepsal dopis, poněvadž jsem celé dopoledne seděl tady naproti vám. Na&nbsp;vašem otevřeném psacím stole dále vidím arch poštovních známek a&nbsp;pěkný štůsek korespondenčních lístků. Proč byste tedy chodil na&nbsp;poštu? Jedině proto, abyste poslal telegram. Vylučte všechny ostatní faktory, a&nbsp;ten jediný, který zůstane, musí být pravdivý.“</span></p>
          <p class="chunk" data-nb-ref-number="36" data-nb-words="33" data-nb-chars="214"><span class="idea" data-nb-ref-number="36" id="idea36" data-nb-words="33" data-nb-chars="214">„V tomhle případě tomu tak vskutku je,“ odpověděl jsem po&nbsp;krátké úvaze. „Jde však, jak jste sám řekl, o&nbsp;zcela jednoduchou věc. Pokládal byste za&nbsp;neomalenost, kdybych vaše teorie podrobil poněkud přísnější zkoušce?“</span></p>
          <p class="chunk" data-nb-ref-number="37" data-nb-words="20" data-nb-chars="138"><span class="idea" data-nb-ref-number="37" id="idea37" data-nb-words="20" data-nb-chars="138">„Naopak,“ odpověděl, „to mě&nbsp;aspoň uchrání před druhou dávkou kokainu. S&nbsp;radostí se&nbsp;zahloubám do&nbsp;jakéhokoli problému, který mi&nbsp;předložíte.“</span></p>
          <p class="chunk" data-nb-ref-number="38" data-nb-words="55" data-nb-chars="342"><span class="idea" data-nb-ref-number="38" id="idea38" data-nb-words="55" data-nb-chars="342">„Slyšel jsem od&nbsp;vás kdysi, že&nbsp;je&nbsp;skoro nemožné, aby člověk každodenně používal nějakého předmětu a&nbsp;nezanechal na&nbsp;něm stopy své osobnosti v&nbsp;takové míře, že&nbsp;by&nbsp;je&nbsp;zkušený pozorovatel nebyl s&nbsp;to&nbsp;rozeznat. Nuže, tady mám hodinky, které nevlastním příliš dlouho. Pověděl byste mi&nbsp;laskavě své mínění o&nbsp;povaze či&nbsp;zvycích jejich dřívějšího majitele?“</span></p>
          <p class="chunk" data-nb-ref-number="39" data-nb-words="78" data-nb-chars="476"><span class="idea" data-nb-ref-number="39" id="idea39" data-nb-words="78" data-nb-chars="476">Podal jsem mu&nbsp;hodinky v&nbsp;očekávání poněkud škodolibé zábavy, neboť jsem takový úkol pokládal za&nbsp;neřešitelný a&nbsp;hodlal jsem mu&nbsp;uštědřit menší lekci za&nbsp;nepříjemně dogmatický tón, k&nbsp;němuž se&nbsp;v&nbsp;našich rozpravách občas uchyloval. Pohrával si&nbsp;s&nbsp;hodinkami v&nbsp;ruce, důkladně si&nbsp;prohlédl ciferník, pak otevřel plášť hodinek a&nbsp;zkoumal strojek nejprve pouhým okem a&nbsp;později i&nbsp;s&nbsp;pomocí silné lupy. Stěží jsem se&nbsp;ubránil úsměvu, když konečně se&nbsp;zklamanou tváři hodinky zaklapl a&nbsp;vrátil mi&nbsp;je.</span></p>
          <p class="chunk" data-nb-ref-number="40" data-nb-words="19" data-nb-chars="125"><span class="idea" data-nb-ref-number="40" id="idea40" data-nb-words="19" data-nb-chars="125">„Moc se&nbsp;toho z&nbsp;nich vyčíst nedá,“ poznamenal. „Tyhle hodinky byly nedávno čištěny, což mě&nbsp;připravilo o&nbsp;nejdůležitější stopy.“</span></p>
          <p class="chunk" data-nb-ref-number="41" data-nb-words="11" data-nb-chars="69"><span class="idea" data-nb-ref-number="41" id="idea41" data-nb-words="11" data-nb-chars="69">„Máte pravdu,“ odpověděl jsem. „Dali je&nbsp;vyčistit, než mi&nbsp;je&nbsp;poslali.“</span></p>
          <p class="chunk" data-nb-ref-number="42" data-nb-words="27" data-nb-chars="175"><span class="idea" data-nb-ref-number="42" id="idea42" data-nb-words="27" data-nb-chars="175">V&nbsp;skrytu duše jsem přítele obviňoval, že&nbsp;chce touto nepřesvědčivou a&nbsp;chabou výmluvou zakrýt své selhání. Co&nbsp;hodlal koneckonců z&nbsp;hodinek vyčíst, i&nbsp;kdyby nebyly nedávno čištěné?</span></p>
          <p class="chunk" data-nb-ref-number="43" data-nb-words="38" data-nb-chars="246"><span class="idea" data-nb-ref-number="43" id="idea43" data-nb-words="38" data-nb-chars="246">„Ačkoli mě&nbsp;prohlídka hodinek neuspokojila, přece jen nebyla docela marná,“ prohlásil vzápětí a&nbsp;upřel zasněné, matné oči na&nbsp;strop. „Možná že&nbsp;mě&nbsp;opravíte, ale soudil bych, že&nbsp;ty&nbsp;hodinky patřily vašemu nejstaršímu bratrovi, který je&nbsp;zdědil po&nbsp;otci.“</span></p>
          <p class="chunk" data-nb-ref-number="44" data-nb-words="13" data-nb-chars="68"><span class="idea" data-nb-ref-number="44" id="idea44" data-nb-words="13" data-nb-chars="68">„To jste asi uhodl z&nbsp;monogramu H. W., vyrytého vzadu na&nbsp;plášti, ne?“</span></p>
          <p class="chunk" data-nb-ref-number="45" data-nb-words="64" data-nb-chars="399"><span class="idea" data-nb-ref-number="45" id="idea45" data-nb-words="64" data-nb-chars="399">„Přesně tak. Velké W&nbsp;mi&nbsp;připomnělo vaše příjmení. Iniciály byly vyryty přibližně před padesáti lety a&nbsp;právě tak staré jsou také hodinky. Vyplývá z&nbsp;toho, že&nbsp;byly zhotoveny pro minulou generaci. Šperky a&nbsp;cenné předměty dědívá obvykle nejstarší syn a&nbsp;ten také zpravidla mívá křestní jméno po&nbsp;otci. Váš otec, jestli se&nbsp;dobře pamatuji, zemřel před mnoha lety. Hodinky proto vlastnil váš nejstarší bratr.“</span></p>
          <p class="chunk" data-nb-ref-number="46" data-nb-words="10" data-nb-chars="54"><span class="idea" data-nb-ref-number="46" id="idea46" data-nb-words="10" data-nb-chars="54">„To vše je&nbsp;správné,“ řekl jsem. „Víte ještě něco víc?“</span></p>
          <p class="chunk" data-nb-ref-number="47" data-nb-words="43" data-nb-chars="263"><span class="idea" data-nb-ref-number="47" id="idea47" data-nb-words="43" data-nb-chars="263">„Nebyl to&nbsp;zrovna příliš pořádný člověk — spíš pořádný lajdák a&nbsp;nedbalec. Zpočátku měl dobré vyhlídky, ale zahodil všechny šance, nějaký čas žil v&nbsp;nouzi, střídané občas krátkými obdobími blahobytu, ale nakonec se&nbsp;dal na&nbsp;pití a&nbsp;umřel. Víc se&nbsp;mi&nbsp;nepodařilo zjistit.“</span></p>
          <p class="chunk" data-nb-ref-number="48" data-nb-words="17" data-nb-chars="100"><span class="idea" data-nb-ref-number="48" id="idea48" data-nb-words="17" data-nb-chars="100">Vyskočil jsem z&nbsp;křesla a&nbsp;rozčileně jsem začal přecházet po&nbsp;pokoji s&nbsp;pocitem nemalé trpkosti v&nbsp;srdci.</span></p>
          <p class="chunk" data-nb-ref-number="49" data-nb-words="63" data-nb-chars="390"><span class="idea" data-nb-ref-number="49" id="idea49" data-nb-words="63" data-nb-chars="390">„To od&nbsp;vás není pěkné, Holmesi,“ řekl jsem. „Nevěřil bych, že&nbsp;se&nbsp;snížíte k&nbsp;něčemu takovému. Jistě jste se&nbsp;o&nbsp;osudu mého nešťastného bratra informoval, a&nbsp;teď mi&nbsp;předstíráte, že&nbsp;jste tyto poznatky vydedukoval nějakým fantastickým způsobem. Nechcete přece, abych vám věřil, že&nbsp;jste to&nbsp;všechno vyčetl z&nbsp;jeho starých hodinek! Je&nbsp;to&nbsp;od&nbsp;vás dost nešetrné a&nbsp;upřímně řečeno, zavání to&nbsp;šarlatánstvím.“</span></p>
          <p class="chunk" data-nb-ref-number="50" data-nb-words="53" data-nb-chars="320"><span class="idea" data-nb-ref-number="50" id="idea50" data-nb-words="53" data-nb-chars="320">„Milý doktore,“ řekl vlídně, „přijměte, prosím, moji omluvu. Nahlížel jsem na&nbsp;celou tu&nbsp;věc jako na&nbsp;abstraktní problém a&nbsp;zapomněl jsem, jak osobní a&nbsp;bolestnou příchuť pro vás ta&nbsp;záležitost asi má. Přesto vás ujišťuji, že&nbsp;jsem neměl nejmenší potuchy o&nbsp;tom, že&nbsp;máte vůbec nějakého bratra, dokud jste mi&nbsp;ty&nbsp;hodinky nepodal.“</span></p>
          <p class="chunk" data-nb-ref-number="51" data-nb-words="22" data-nb-chars="133"><span class="idea" data-nb-ref-number="51" id="idea51" data-nb-words="22" data-nb-chars="133">„U všech všudy! Jak jste ale pak dokázal všechna ta&nbsp;fakta tak zázračně zjistit? Vylíčil jste to&nbsp;absolutně správně, do&nbsp;všech detailů.“</span></p>
          <p class="chunk" data-nb-ref-number="52" data-nb-words="26" data-nb-chars="157"><span class="idea" data-nb-ref-number="52" id="idea52" data-nb-words="26" data-nb-chars="157">„Och, to&nbsp;mi&nbsp;tedy štěstí přálo. Všechno, co&nbsp;jsem vám řekl, vycházelo jen z&nbsp;dost vratké pravděpodobnosti. Vůbec jsem nečekal, že&nbsp;to&nbsp;bude tak přesně souhlasit.“</span></p>
          <p class="chunk" data-nb-ref-number="53" data-nb-words="6" data-nb-chars="30"><span class="idea" data-nb-ref-number="53" id="idea53" data-nb-words="6" data-nb-chars="30">„Nešlo ale jen o&nbsp;pouhý dohad?“</span></p>
          <p class="chunk" data-nb-ref-number="54" data-nb-words="142" data-nb-chars="866"><span class="idea" data-nb-ref-number="54" id="idea54" data-nb-words="142" data-nb-chars="866">„Ne, to&nbsp;ne: nehádám nikdy. To&nbsp;je&nbsp;ohavný zvyk — podrývá totiž schopnost logicky uvažovat. Připadá vám to&nbsp;divné jen proto, že&nbsp;jste nesledoval mé&nbsp;myšlenkové pochody, nebo jste si&nbsp;nevšiml drobných fakt, z&nbsp;nichž lze vyvodit důležité závěry. Tak jsem například začal tvrzením, že&nbsp;váš bratr byl nedbalec. Kdybyste si&nbsp;byl povšiml spodní části pouzdra, neušlo by&nbsp;vám, že&nbsp;je&nbsp;nejen na&nbsp;dvou místech promáčknuté, ale že&nbsp;je&nbsp;také celé poškrábané a&nbsp;odřené, což mi&nbsp;prozradilo, že&nbsp;majitel hodinek měl ve&nbsp;zvyku nosit v&nbsp;téže kapse ještě nějaké další tvrdé předměty, jako třeba mince nebo klíče. Poté už&nbsp;nebylo dvakrát obtížné uhodnout, že&nbsp;člověk, který nakládá tak kavalírsky s&nbsp;hodinkami za&nbsp;padesát guineí, musí být pěkný nedbalec. Právě tak nebylo odtud obzvlášť daleko k&nbsp;závěru, že&nbsp;člověk, který zdědil jednu takovou cennou věc, bývá zpravidla dobře zaopatřen i&nbsp;v&nbsp;ostatních ohledech.“</span></p>
          <p class="chunk" data-nb-ref-number="55" data-nb-words="8" data-nb-chars="47"><span class="idea" data-nb-ref-number="55" id="idea55" data-nb-words="8" data-nb-chars="47">Přikývl jsem na&nbsp;znamení, že&nbsp;sleduji jeho úvahu.</span></p>
          <p class="chunk" data-nb-ref-number="56" data-nb-words="135" data-nb-chars="796"><span class="idea" data-nb-ref-number="56" id="idea56" data-nb-words="135" data-nb-chars="796">„V anglických zastavárnách je&nbsp;běžné — když přijímají do&nbsp;zástavy hodinky — že&nbsp;vyryjí špendlíkem číslo zástavního lístku na&nbsp;vnitřní stranu pláště. Je&nbsp;to&nbsp;jistější než připevňovat k&nbsp;hodinkám ceduličku, neboť se&nbsp;tím vylučuje riziko, že&nbsp;se&nbsp;číslo ztratí nebo že&nbsp;dojde k&nbsp;záměně. S&nbsp;pomocí lupy jsem na&nbsp;hodinkách objevil nejméně čtyři taková čísílka. Z&nbsp;toho plyne, že&nbsp;váš bratr býval často bez peněz. A&nbsp;druhý závěr — že&nbsp;se&nbsp;mu&nbsp;čas od&nbsp;času opět vedlo dobře, poněvadž jinak by&nbsp;nemohl zastavené hodinky vyplatit. A&nbsp;konečně vás prosím, abyste se&nbsp;podíval na&nbsp;vnitřní plošku, v&nbsp;níž je&nbsp;otvor pro klíček. Kdo by&nbsp;mohl nadělat klíčkem takové rýhy ve&nbsp;střízlivém stavu? Vždycky je&nbsp;ale najdeme na&nbsp;hodinkách patřících pijákovi. Natahuje hodinky v&nbsp;noci a&nbsp;roztřesenou rukou je&nbsp;takhle poškrábe. V&nbsp;čem tu&nbsp;vidíte jakou záhadu?“</span></p>
          <p class="chunk" data-nb-ref-number="57" data-nb-words="33" data-nb-chars="213"><span class="idea" data-nb-ref-number="57" id="idea57" data-nb-words="33" data-nb-chars="213">„Teď je&nbsp;to&nbsp;nad slunce jasnější,“ odpověděl jsem. „Lituji, že&nbsp;jsem vám křivdil. Měl jsem mít větší důvěru ve&nbsp;vaše zázračné schopnosti. Dovolte mi&nbsp;otázku: zabýváte se&nbsp;v&nbsp;současné době profesionálně nějakým pátráním?“</span></p>
          <p class="chunk" data-nb-ref-number="58" data-nb-words="97" data-nb-chars="579"><span class="idea" data-nb-ref-number="58" id="idea58" data-nb-words="97" data-nb-chars="579">„Nikoli. Proto ten kokain. Nedokážu žít bez duševní práce. Pro co&nbsp;jiného by&nbsp;také člověk na&nbsp;světě žil? Stačí si&nbsp;stoupnout sem k&nbsp;oknu. Viděl jste kdy tak pustý, strašný a&nbsp;bezperspektivní svět? Jen se&nbsp;podívejte na&nbsp;tu&nbsp;žlutou mlhu, jak se&nbsp;houlí v&nbsp;ulici a&nbsp;převaluje kolem těch šedohnědých domů! Je&nbsp;to&nbsp;tak beznadějně prozaická a&nbsp;přízemní podívaná, že&nbsp;snad nemá obdoby. Co&nbsp;z&nbsp;toho, doktore, že&nbsp;člověk má&nbsp;talent, když nenajde vhodné příležitosti, aby jej mohl uplatnit? Zločin je&nbsp;všední věc, lidská existence je&nbsp;všední a&nbsp;jenom veskrze všední schopnosti docházejí na&nbsp;tomto světě uplatnění.“</span></p>
          <p class="chunk" data-nb-ref-number="59" data-nb-words="26" data-nb-chars="166"><span class="idea" data-nb-ref-number="59" id="idea59" data-nb-words="26" data-nb-chars="166">Otevřel jsem ústa, abych na&nbsp;tu&nbsp;nadnesenou tirádu odpověděl, ale v&nbsp;té&nbsp;chvíli s&nbsp;rázným zaklepáním vstoupila naše hospodyně a&nbsp;přinesla nám na&nbsp;mosazném tácku navštívenku.</span></p>
          <p class="chunk" data-nb-ref-number="60" data-nb-words="30" data-nb-chars="185"><span class="idea" data-nb-ref-number="60" id="idea60" data-nb-words="30" data-nb-chars="185">„Slečna Mary Morstanová,“ četl Holmes. „Hm! To&nbsp;jméno mi&nbsp;nic neříká. Požádejte tu&nbsp;mladou dámu, ať&nbsp;jde dál, paní Hudsonová. Ne, vy&nbsp;nechoďte pryč, doktore. Budu raději, když tu&nbsp;zůstanete.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribehy_sherlocka_holmese_split_005.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-3DiUGRtbZ+rg+vEDb1Epa5XiI49q3jsgclwI+izRLdE="></script>
  </body>
</html>